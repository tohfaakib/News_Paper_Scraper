
<html>
    <head>
    <meta charset="UTF-8">
    <title>Prothom Alo Link Scraping</title>
    </head>
    <body>
        <h2>Sports</h2>
<ol><li><a href='https://www.prothomalo.com/sports/article/1573781/%E0%A6%AE%E0%A6%BF%E0%A6%B0%E0%A6%AA%E0%A7%81%E0%A6%B0%E0%A7%87-%E0%A6%AA%E0%A6%BE%E0%A6%81%E0%A6%9A-%E0%A6%AD%E0%A6%BE%E0%A6%B0%E0%A6%A4%E0%A7%80%E0%A7%9F-%E0%A6%9C%E0%A7%81%E0%A7%9F%E0%A6%BE%E0%A7%9C%E0%A6%BF%E0%A6%95%E0%A7%87-%E0%A6%9C%E0%A6%B0%E0%A6%BF%E0%A6%AE%E0%A6%BE%E0%A6%A8%E0%A6%BE' target='_blank' >মিরপুরে পাঁচ ভারতীয় জুয়াড়িকে জরিমানা</a><br><p>[
]</p><br>
<img src="https://paloimages.prothom-alo.com/contents/cache/images/400x225x1/uploads/media/2019/01/08/b137a8a1161d7960332f80afa24802f3-5c34c9af9acd9.jpg?jadewits_media_id=1408242"><p>






বিপিএলে জুয়াড়িদের তৎপরতা নতুন কিছু নয়। এই বিপিএলেও দেশি-বিদেশি জুয়াড়িদের তৎপরতা দেখা যাচ্ছে প্রায় প্রতি ম্যাচেই। মিরপুর শেরেবাংলা স্টেডিয়ামে বিপিএলের প্রথম দুদিনেই পুলিশ আটক করেছে ১৫ জনকে। আজ করেছে আরও পাঁচজনকে।




এ পাঁচজনের প্রত্যেকে ভারতীয়। মিরপুর শেরেবাংলা স্টেডিয়ামে ভ্রাম্যমাণ আদালত পাঁচ ভারতীয়কে জরিমানা করেছেন ৪ হাজার করে মোট ২০ হাজার টাকা। জুয়াড়িদের শাস্তি দেওয়ার বিষয়টি নিশ্চিত করেছেন ঢাকা মহানগরের নির্বাহী ম্যাজিস্ট্রেট ইমরুল হাসান। জুয়াড়িদের শাস্তির বিষয়ে তিনি প্রথম আলোকে বলেছেন, ‘আমরা আজ পাঁচজনকে আটক করেছি, এর মধ্যে পাঁচজনই বিদেশি নাগরিক। কাল আরেক ভারতীয় জুয়াড়িকে আটক করেছিলাম। প্রত্যেকের আর্থিক দণ্ডের পাশাপাশি মোবাইল জব্দ করা হয়েছে। তাদের মাঠে আসার ক্ষেত্রেও নিষেধাজ্ঞা দেওয়া হয়েছে।’




ইমরুল আরও জানালেন, জুয়াড়িদের পাশাপাশি আরও দুজনকে শাস্তি দেওয়া হয়েছে। টাকা নিয়ে অবৈধভাবে স্টেডিয়ামে দর্শক ঢোকানোয় ১১ দিনের আটকাদেশ দেওয়া হয় সজীব আহমেদ (২১) নামে এক বাংলাদেশিকে। অন্যজনকে ৫০০ টাকা জরিমানা করা হয়েছে। ইমরুল বললেন, ‘ওই দর্শক (সজীব) কারাদণ্ডের শাস্তি এড়াতে পারতেন। কিন্তু তিনি বিসিবির নিরাপত্তাকর্মীদের উল্টো হুমকি-ধমকি দিচ্ছিলেন।’


</p><li><a href='https://www.prothomalo.com/sports/article/1573779/%E0%A6%A4%E0%A6%BE%E0%A6%AE%E0%A6%BF%E0%A6%AE%E0%A6%95%E0%A7%87-%E0%A6%86%E0%A6%89%E0%A6%9F-%E0%A6%95%E0%A6%B0%E0%A7%87%E0%A6%87-%E0%A6%86%E0%A6%A4%E0%A7%8D%E0%A6%AE%E0%A6%AC%E0%A6%BF%E0%A6%B6%E0%A7%8D%E0%A6%AC%E0%A6%BE%E0%A6%B8-%E0%A6%AA%E0%A7%87%E0%A7%9F%E0%A7%87%E0%A6%9B%E0%A7%87%E0%A6%A8-%E0%A6%AE%E0%A6%BE%E0%A6%B6%E0%A6%B0%E0%A6%BE%E0%A6%AB%E0%A6%BF' target='_blank' >তামিমকে আউট করেই আত্মবিশ্বাস পেয়েছেন মাশরাফি</a><br><p>[
]</p><br>
<img src="https://paloimages.prothom-alo.com/contents/cache/images/400x225x1/uploads/media/2019/01/08/cc1865ed7207db68739c47c16f3930e7-5c34c7945d183.jpg?jadewits_media_id=1408239"><p>

সামনে থেকে নেতৃত্ব দেওয়ার সংজ্ঞাটা কী, সেটি আজ মাশরাফি বিন মুর্তজার পারফরম্যান্স দেখলেই বোঝা যাবে। ১৩ বছরের টি-টোয়েন্টি ক্যারিয়ারে একবারই ৪ উইকেট পেয়েছেন, ২০১২ সালের জুলাইয়ে আয়ারল্যান্ডের বিপক্ষে। বেলফাস্টে ১৯ রানে নিয়েছিলেন ৪ উইকেট। মাশরাফি আজ ছাড়িয়ে গেলেন সেটিকেও।




মাশরাফির কাছে অবশ্য বিপিএলের চেয়ে আন্তর্জাতিক ম্যাচের পারফরম্যান্স বেশি গুরুত্বপূর্ণ। সরাসরি না বললেও বেলফাস্টের পারফরম্যান্সটা যে তাঁর কাছে এগিয়ে, রংপুর অধিনায়কের কথাতেই পরিষ্কার, ‘আমি সব সময়ই আন্তর্জাতিক ম্যাচ হিসাব করি। আমার কাছে আন্তর্জাতিক ম্যাচের গুরুত্ব বেশি থাকে। তবে আমি যখন যেটা খেলি সর্বোচ্চ দিয়ে খেলার চেষ্টা করি। যদি আপনি বিশেষ গুরুত্বের কথা বলেন, শুধু আন্তর্জাতিক ম্যাচ হিসাব করি।’




টি-টোয়েন্টি ক্যারিয়ারে সেরা বোলিং করেছেন। আজ যে ৪ উইকেট পেয়েছেন, কোনটি বেশি আনন্দ দিয়েছে মাশরাফিকে? রংপুর অধিনায়ক বললেন, তামিম ইকবালের আউটটা তাঁকে বেশি আনন্দ দিয়েছে। কেন? মাশরাফির ব্যাখ্যা শুনলেই বুঝতে পারবেন, ‘চার উইকেটের ভেতরে অবশ্যই তামিমের উইকেটটা গুরুত্বপূর্ণ ছিল। স্মিথেরটাও আমার কাছে গুরুত্বপূর্ণ। তবে তামিম সব সময় আমাকে ভালোভাবে সামলেছে। দীর্ঘদিন তামিম আমাকে ভালো খেলে আসছে। টি-টোয়েন্টি, ওয়ানডে বা প্রথম শ্রেণির ম্যাচ যেটাই খেলেছি, ও সব সময় আমাকে ভালো সামলায়। ওর স্ট্রাইকরেটও ভালো থাকে আমার বিপক্ষে। ওর উইকেটটা অবশ্যই আমার জন্য ইতিবাচক ছিল। যেহেতু ও আমার বিপক্ষে সব সময়ই সফল হয়। ওর উইকেটটা নেওয়ার কারণে আমার আত্মবিশ্বাস বাড়িয়ে দিয়েছে। স্মিথ, লুইস, ওরা কী করতে পারতে পারে আমরা সবাই জানি। তবুও আমার ক্ষেত্রে তামিমের উইকেটটা গুরুত্বপূর্ণ ছিল।’


</p><li><a href='https://www.prothomalo.com/sports/article/1573776/%E0%A6%95%E0%A7%8B%E0%A6%B9%E0%A6%B2%E0%A6%BF%E0%A6%A6%E0%A7%87%E0%A6%B0-%E0%A6%85%E0%A6%AD%E0%A6%BF%E0%A6%A8%E0%A6%A8%E0%A7%8D%E0%A6%A6%E0%A6%A8-%E0%A6%9C%E0%A6%BE%E0%A6%A8%E0%A6%BE%E0%A6%B2%E0%A7%87%E0%A6%A8-%E0%A6%87%E0%A6%AE%E0%A6%B0%E0%A6%BE%E0%A6%A8-%E0%A6%96%E0%A6%BE%E0%A6%A8' target='_blank' >কোহলিদের অভিনন্দন জানালেন ইমরান খান</a><br><p>[
]</p><br>
<img src="https://paloimages.prothom-alo.com/contents/cache/images/400x225x1/uploads/media/2019/01/08/3908471313579e745774b6135351932a-5c34c00a6ab28.jpg?jadewits_media_id=1408235"><p>






পূর্বসূরিরা পারেননি। ৭১ বছর ধরে চেষ্টা করে গেছে ভারত। সবচেয়ে কাছে গিয়েছিলেন সৌরভ গাঙ্গুলি। মোহাম্মদ আজহারউদ্দিন কিংবা মহেন্দ্র সিং ধোনিকেও ফিরতে হয়েছে ব্যর্থ হাতে। অবশেষে সফল হলেন বিরাট কোহলি। কোহলির নেতৃত্বে অস্ট্রেলিয়ার মাটিতে অধরা টেস্ট সিরিজ জিতেছে ভারতীয় ক্রিকেট দল।




শুধু ভারত নয়, এশিয়ার প্রথম দল হিসেবেই অস্ট্রেলিয়ায় সিরিজ জিতেছে ভারত। স্বাভাবিকভাবে বিশ্ব ক্রিকেটে চলছে এখন কোহলির ভারত বন্দনা। বাদ গেল না পাকিস্তানও। কোহলি ও তাঁর দলকে অভিনন্দন জানিয়েছেন পাকিস্তানের প্রধানমন্ত্রী ও সাবেক ক্রিকেট অধিনায়ক ইমরান খান।




পাকিস্তান প্রধানমন্ত্রী এক টুইটার বার্তায় কোহলি ও ভারতীয় ক্রিকেট দলকে অভিনন্দন জানিয়ে বলেছেন, ‘উপমহাদেশের দল হিসেবে প্রথমবারের মতো অস্ট্রেলিয়ায় টেস্ট সিরিজ জয়ের জন্য কোহলি ও ভারতীয় ক্রিকেট দলকে অভিনন্দন।’




চার ম্যাচ টেস্ট সিরিজ ২-১ ব্যবধানে জিতেছে ভারত। সিডনিতে সিরিজ নির্ধারণী ম্যাচটি বৃষ্টিতে ভেসে যাওয়ায় ড্র হয়েছিল। সে ম্যাচেও জয়ের পথে ছিল ভারত।


</p><li><a href='https://www.prothomalo.com/sports/article/1573775/%E0%A6%8F%E0%A6%AC%E0%A6%BE%E0%A6%B0-%E0%A6%A6%E0%A7%87%E0%A6%96%E0%A6%BE-%E0%A6%A6%E0%A6%BF%E0%A6%B2%E0%A7%87%E0%A6%A8-%E0%A6%95%E0%A7%8D%E0%A6%AF%E0%A6%BE%E0%A6%B0%E0%A6%BF%E0%A7%9F%E0%A6%BE%E0%A6%B0-%E0%A6%B8%E0%A7%87%E0%A6%B0%E0%A6%BE-%E0%A6%AE%E0%A6%BE%E0%A6%B6%E0%A6%B0%E0%A6%BE%E0%A6%AB%E0%A6%BF' target='_blank' >এবার দেখা দিলেন ক্যারিয়ার সেরা মাশরাফি</a><br><p>[
কে বলবে তিনি আন্তর্জাতিক টি-টোয়েন্টি ছেড়ে দিয়েছেন, কে বলবে কদিন আগে রাজনৈতিক...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2019/01/08/34a162e43e90c0619a3c33e3d38319e4-5c34bcdf448dd.jpg?jadewits_media_id=1408233"><p>






কুমিল্লা ভিক্টোরিয়ানসকে পেলেই মাশরাফি বিন মুর্তজার কী যেন হয়! গত বিপিএলে লিগ পর্বে যে দুবার কুমিল্লার মুখোমুখি হলেন, দুবারই দুর্দান্ত মাশরাফিকে দেখা গেল। আজ কুমিল্লার বিপক্ষে তিনি শুধু উজ্জ্বল নয়, ভীষণ উজ্জ্বল। মাশরাফির অসাধারণ বোলিংয়ে হুড়মুড়িয়ে ভেঙে পড়ল কুমিল্লার টপ অর্ডার।




২০১৫ বিপিএলে কুমিল্লা চ্যাম্পিয়ন হয় মাশরাফির নেতৃত্বে। গত বিপিএল থেকে কুমিল্লার সঙ্গে সম্পর্ক ছিন্ন করে তিনি নেতৃত্ব দিচ্ছেন রংপুর রাইডার্সকে। লিগ পর্বে কুমিল্লার কাছে দুটি ম্যাচ হারলেও রংপুরের সেরা বোলার ছিলেন মাশরাফিই। শেষ পর্যন্ত রংপুর তো চ্যাম্পিয়নই হলো। আজও দলের সেরা বোলার হিসেবে আবির্ভূত হলেন রংপুর অধিনায়ক।




শিশিরভেজা রাত আর উইকেটের প্রথাগত চরিত্র—টস জিতে ব্যাটিং নেওয়ার কোনো মানে নেই। মাশরাফি ফিল্ডিং নিয়েছেন। প্রথম ওভারটাও করতে আসার ভার নিলেন কাঁধে। দেশের সেরা ব্যাটসম্যান তামিম ইকবালকে প্রথম যে বলটা করলেন, তামিম মনে মনে ভাবতে পারেন, আন্তর্জাতিক ক্রিকেটে মাশরাফি ভাইকে ভাগ্যিস খেলতে হয় না! দ্বিতীয় বলে মেন্টাল গেমটা জিততে ডাউন দ্য উইকেটে গিয়ে ব্যাট চালিয়ে পরাস্ত হলেন। তামিম বুঝে গেলেন, বোলিংটা বড় ভাই-ই করছে।




ফলাফল তামিমের সতর্ক শুরু। এরপরও রক্ষা হলো না। মাশরাফির স্লোয়ার ঠিকঠাক পড়তে পারলেন না। মিড অনে তুলে মারতে গিয়ে ফরহাদ রেজার হাতে খেলেন ধরা! পরের ওভারে মাশরাফির অফ কাটারে উইকেট দিয়ে এলেন ইমরুল কায়েসও। মাশরাফিকে পেয়ে বসতে দেওয়া যাবে না, এ ভাবনায় এভিন লুইস লং অফ দিয়ে উড়িয়ে মারতে চাইলেন। কিন্তু রাতটা যে মাশরাফির। কুমিল্লার ক্যারিবীয় ওপেনার একেবারে সীমানার কাছে নাজমুল ইসলামের ক্যাচ হয়ে ফিরলেন। ৩ ওভারে ১১ রানে দিয়ে মাশরাফি তুলে নিলেন ৩ উইকেট।




মাশরাফি নিজের শেষ ওভারটা আর জমিয়ে রাখেননি। করে গেলেন টানা ৪ ওভার। শেষ ওভারটাও দুর্দান্ত—পেলেন উইকেট মেডেন। আর সেই উইকেটটা কিনা কুমিল্লা অধিনায়ক স্টিভ স্মিথের! প্রতিটা উইকেটই দামি। শুধু তা-ই নয়, মাশরাফির ৪ শিকারই প্রতিপক্ষের প্রথম চার ব্যাটসম্যান।




স্কিল আর মস্তিষ্কের সমন্বয় যখন শতভাগ সঠিক হবে, তখন সাফল্য অবধারিত। স্থানীয় তারকা তামিমই যখন মন্থর উইকেটে চালাতে পারেননি, অস্ট্রেলীয় তারকা স্মিথের ব্যাট চওড়া হবে কী করে? মাশরাফির স্লোয়ারটা পড়তে পারেননি স্মিথও। মিড অফে আলতো করে তুলে দিয়েছেন ফরহাদ রেজার হাতে। ৪ ওভার শেষে ১ মেডেন ১১ রান দিয়ে ৪ উইকেট—টি-টোয়েন্টিতে মাশরাফির সেরা বোলিং।




ঘরোয়া-আন্তর্জাতিক মিলিয়ে ১৩ বছরের টি-টোয়েন্টি ক্যারিয়ারে ‘ম্যাশ’ একবারই ৪ উইকেট পেয়েছেন, ২০১২ সালের জুলাইয়ে আয়ারল্যান্ডের বিপক্ষে। বেলফাস্টে ১৯ রানে নিয়েছিলেন ৪ উইকেট। আজ ছাড়িয়ে গেলেন সেটিকেও। সঙ্গে থাকল ১৮টি ডট বল, বলতে গেলে চার ওভারের তিনটাতেই তো রান দিলেন না! বাউন্ডারি হজম করতে হয়েছে একটি।




তাঁর পারফরম্যান্স দেখে কে বলবে চলে এসেছেন ক্যারিয়ারের শেষ দিকে, কে বলবে কদিন আগে সামলে এসেছেন নির্বাচনী হুজ্জত। ক্যারিয়ার সায়াহ্নেও মাশরাফি ফিরিয়ে আনছেন ঊষালগ্নের সেই দুরন্ত ফাস্ট বোলারকে, যিনি শুধু টগবগে আত্মবিশ্বাসে ছুটতেই জানেন! আজকের দিনের সেরা অবধারিতভাবেই তাই মাশরাফি।


</p><li><a href='https://www.prothomalo.com/sports/article/1573773/%E0%A6%95%E0%A7%87-%E0%A6%8F%E0%A6%87-%E0%A6%9C%E0%A6%BE%E0%A6%9C%E0%A6%BE%E0%A6%87' target='_blank' >কে এই জাজাই?</a><br><p>[
উইকেটের সেই ডাকাবুকো ভাবটা নেই। বরং সুবোধ বালকটির মতো শান্ত-সুস্থির। সংবাদ...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2019/01/08/3e799b894e071087dc17e3a163c76611-5c34aa8fa26a9.jpg?jadewits_media_id=1408228"><p>

উইকেটের সেই ডাকাবুকো ভাবটা নেই। বরং সুবোধ বালকটির মতো শান্ত-সুস্থির। সংবাদ সম্মেলনে হজরতউল্লাহ জাজাইয়ের পেট থেকে কথা বের করতে শীতের বিকেলেও বেশ ঘাম ঝরাতে হলো সাংবাদিকদের। যুদ্ধবিধ্বস্ত দেশ আফগানিস্তান থেকে আরও অনেক ক্রিকেটারের উঠে আসার রোমাঞ্চকর গল্পের হদিস চেয়েও হতাশ হতে হলো। জাজাইয়ের যেন বলার মতো কোনো গল্পই নেই!




গল্পের সুলুক সন্ধান করতেই হচ্ছে সাংবাদিকদের। বিশ্বের সবচেয়ে হাড়-কিপ্পন টি-টোয়েন্টি লিগের সুখ্যাতি পেতে চলা বিপিএলে এখন পর্যন্ত সবচেয়ে বড় আকর্ষণ তিনিই। দুই ম্যাচে প্রায় পৌনে দুই শ স্ট্রাইক রেটে ১৩৫ রান তুলে ফেলেছেন। সমান ম্যাচে নিকটতম প্রতিদ্বন্দ্বী রবি বোপারার রান (৮৪) সদ্য সমাপ্ত জাতীয় নির্বাচনের অনেক আসনের ফলকে মনে করে দেয়। ১২টি ছক্কা মেরেছেন, এবারের আসরে এখন পর্যন্ত দ্বিতীয় সর্বোচ্চ ছক্কা যেখানে ৪টি।




ঢাকার সবচেয়ে বড় ডায়নামাইটস এখন পর্যন্ত জাজাই-ই। অনেকেরই তাই কৌতূহল, কে এই জাজাই।




আফগানিস্তানের আরও এক উঠতি বিস্ময় জাজাই কিন্তু ক্রিকেটের হালফিল খবর রাখনেওলাদের কাছে একেবারেই অচেনা নন। বরং ২০ বছর বয়সী এই ৬ ফুটি ব্যাটসম্যান এরই মধ্যে বেশ কিছু কীর্তিতে নিজের নাম জড়িয়ে ফেলেছেন ক্রিকেটের কিংবদন্তিদের সঙ্গে। এক ওভারে ছয় ছক্কার কীর্তিটা খুব বেশি পুরোনোও নয়। এই তো গত অক্টোবরে, আফগান প্রিমিয়ার লিগে। সেই ম্যাচে অন্য দলের হয়ে খেলেছেন ক্রিস গেইল।




গেইলের ১২ বলে ফিফটির রেকর্ডটা জাজাই ছুঁয়ে ফেলেন গেইলকে সাক্ষী রেখেই। টি-টোয়েন্টির দ্রুততম ফিফটির এই রেকর্ডটা আর আছে যুবরাজ সিংয়ের। যুবরাজের এক ওভারে ছয় ছক্কার কীর্তিটাও সেই সূত্রে মনে পড়ে যাওয়ার কথা অনেকের।




হজরতউল্লাহ জাজাইয়ের নাম সেদিনই ঢুকে গেছে স্যার গ্যারফিল্ড সোবার্স, রবি শাস্ত্রী, হার্শেল গিবস, যুবরাজ, মিসবাহ-উল-হক আর রবীন্দ্র জাদেজার তালিকায়। ক্রিকেটের বিভিন্ন ফরম্যাটে এই ক্রিকেটাররা ওভারে ছয় ছক্কা মেরে ইতিহাসে নিজেদের নাম অমর করে রেখেছেন। প্রথম আফগান হিসেবে সেই কীর্তি হয়ে গেছে জাজাইয়ের। আগস্টে ওয়ানডে অভিষেকের দুই মাসের মধ্যে ওভারে ছয় ছক্কার এই কীর্তি!




২০১৬ সালে টি-টোয়েন্টি দিয়ে আন্তর্জাতিক ক্রিকেটে অভিষেক হলেও জাজাই আসলে তাঁর ৫ ম্যাচের চারটিই খেলেছেন গত আগস্টের সেই আয়ারল্যান্ড সফরে। সেবার ওয়ানডে সিরিজে খুব একটা সুবিধা করতে না পারলেও দুই টি-টোয়েন্টিতে ৭৪ ও ৮২ রানের দুটি ইনিংস খেলে একাই আইরিশদের হারিয়ে দিয়েছিলেন। আফগানরা জিতেছিল সিরিজ।




টি-টোয়েন্টি ক্রিকেটটাই যে তাঁর সবচেয়ে বেশি পছন্দ, সে বলে না দিলেও চলছে। মন খুলেই যদি মারা না যায়, ব্যাট হাতে নেমে আর কী লাভ! এই হলো তাঁর দর্শন। জাজাইয়ের ব্যাটিং আরও ভালোভাবে বোঝা যেতে পারে এই তথ্যে। ১৭টি প্রথম শ্রেণির ক্রিকেটে ৪৪ ছক্কা আছে তাঁর। সেখানে স্ট্রাইক রেট ৯৩.১২। ক্রিকেটের এই একটাই ফরম্যাটে তাঁর স্ট্রাইক রেট এক শর নিচে। আন্তর্জাতিক টি-টোয়েন্টির ১৭৪ রানের ১৩৮-ই নিয়েছেন চার আর ছক্কা থেকে; এই তথ্য তাই এখন আর তেমন বিস্ময়কর লাগছে না।




ক্যারিয়ার আসলে মাত্রই শুরু হলো। এখনো সামনে দীর্ঘ পথ। তবে গত আফগান প্রিমিয়ার লিগেই ৪৪ বলে সেঞ্চুরি হাঁকানো জাজাই নিজের নামটা যাচাই করে নিয়েছেন এবারের বিপিএলের শুরুতে। রাজশাহী কিংসের বিপক্ষে তাঁর ৭৮ এসেছিল ৪১ বলে। আজ ৩৬ বলে করেছেন ৫৭। তবু পরিপূর্ণ তৃপ্ত মনে হচ্ছে না। কারণ? উইকেট যে পছন্দ হচ্ছে না তাঁর। এই উইকেটে টি-টোয়েন্টির ব্যাটিং করা যায় নাকি!




তা যে যায় না, তা এখন পর্যন্ত বিপিএলের ১২ ইনিংসের ১১টিতেই বোঝা গেছে কম-বেশি। আর মিরপুরের টি-টোয়েন্টি অনুপযোগী উইকেটেই যখন তাঁর ব্যাটে ১৭৫.৩২ স্ট্রাইক রেটের ঝড়, তখন বোঝাই যাচ্ছে, উইকেটটা ব্যাটিং সহায়ক হলে কতবার বল কুড়িয়ে ফেরত পাঠানোর দায়িত্ব নিতে হবে গ্যালারির দর্শকদেরই!




রশিদ-মুজিবদের মতো বোলার উপহার দিয়ে আফগানিস্তান এরই মধ্যে আলাদাভাবে নজর কেড়েছে ক্রিকেট বিশ্বের। মোহাম্মদ নবীর মতো অলরাউন্ডারও আছে। তবে বিচ্ছিন্ন স্ফুলিঙ্গ ব্যাটে ধারাবাহিকভাবে ব্যাটে ঝড় তোলা একজন ব্যাটসম্যানের শূন্যতা ভীষণ অনুভূত হচ্ছিল আফগান ক্রিকেটে। এবার মনে হয় সেটিও পূরণ হয়ে গেল।




জাজাই নামের একটা অর্থ যে সৃষ্টিকর্তার উপহার, এই নামকরণকেও এখন খুব সার্থক মনে হচ্ছে!


</p><li><a href='https://www.prothomalo.com/sports/article/1573764/%E0%A6%AE%E0%A6%BE%E0%A6%B6%E0%A6%B0%E0%A6%BE%E0%A6%AB%E0%A6%BF%E0%A6%B0-%E0%A6%86%E0%A6%97%E0%A7%81%E0%A6%A8%E0%A7%87-%E0%A6%B2%E0%A6%9C%E0%A7%8D%E0%A6%9C%E0%A6%BE%E0%A6%B0-%E0%A6%B0%E0%A7%87%E0%A6%95%E0%A6%B0%E0%A7%8D%E0%A6%A1-%E0%A6%95%E0%A7%81%E0%A6%AE%E0%A6%BF%E0%A6%B2%E0%A7%8D%E0%A6%B2%E0%A6%BE%E0%A6%B0' target='_blank' >মাশরাফির আগুনে লজ্জার রেকর্ড কুমিল্লার</a><br><p>[
মাশরাফির আগুনে জ্বলেপুড়ে গিয়েছিল কুমিল্লা ভিক্টোরিয়ানস। মাত্র ১১ রানে ৪ উইকেট...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2019/01/08/68e9b22b55f72ef9c0b3d9f8bb1315d9-5c349effd314d.jpg?jadewits_media_id=1408216"><p>

মাশরাফির আগুনে জ্বলেপুড়ে গিয়েছিল কুমিল্লা ভিক্টোরিয়ানস। মাত্র ১১ রানে ৪ উইকেট পেয়েছেন রংপুর রাইডার্স অধিনায়ক। ৬৩ রানে অলআউট হয়েছে স্টিভ স্মিথের কুমিল্লা। সে লক্ষ্য ধীরে সুস্থে তাড়া করেছে রংপুর। ৮ ওভার হাতে রেখে ম্যাচ জিতে নিয়েছে রাইডার্স। ছোট লক্ষ্য তাড়া করতে গিয়ে শুধু ক্রিস গেইলকে হারিয়েছে তারা। ৯ উইকেটের এ জয় রংপুরের টানা দ্বিতীয় জয়।




বিপিএলের প্রথম ম্যাচেই আশা জাগিয়েছিল রংপুর রাইডার্স। কিন্তু প্রাথমিক বিপর্যয় কাটিয়ে টেনেটুনে ৯৮ রান তুলেছিল দলটি। আজ যেন কুমিল্লা ভিক্টোরিয়ানসের বিপক্ষের শোধ নিতেই নেমেছিল দলটি। ১৮ রানে ৫ উইকেট হারিয়ে বিপিএলের সর্বনিম্ন রানের রেকর্ড গড়ার পথে ছিল কুমিল্লা। শহীদ আফ্রিদির মহামূল্যবান ২৫ রানের সুবাদে সে লজ্জা কাটিয়েছে তারা। কিন্তু নিজেদের সর্বনিম্ন রানের লজ্জা ঠিকই পেল দলটি। ৬৩ রানে অলআউট হয়েছে স্টিভ স্মিথের কুমিল্লা।




দলীয় ১০ রানে ব্যাটিং ধসের সূচনা করেছেন তামিম ইকবাল। মাশরাফি বিন মুর্তজাকে উড়িয়ে মারতে গিয়ে ফরহাদ রেজার কাছে ক্যাচ দিয়েছেন তামিম। ওই ফরহাদ রেজার কাছেই মাশরাফির বলে ক্যাচ দিয়েছেন স্টিভ স্মিথ। ততক্ষণে কুমিল্লার স্কোর ৫ উইকেটে ১৮! মাত্র ৮ রানে ৫ উইকেট হারিয়েছে কুমিল্লা। ৪ ওভারের স্পেলে ১১ রান দিয়ে এর চারটিই মাশরাফির। বাকিটা গেছে শফিউল ইসলামের কাছে।




শহীদ আফ্রিদি ১৮ বলে ৩ চার ও ১ ছক্কায় ২৫ রান করেছেন বলেই ৪৪ রানের মাইলফলকটা পেরিয়েছে কুমিল্লা। বিপিএলে সর্বনিম্ন রানের স্কোর যে ওটিই। ৫৫ রানে অষ্টম ব্যাটসম্যান হিসেবে আফ্রিদি আউট হওয়ার পর নিজেদের রেকর্ড লিখতে পারে কি না সেটা নিয়ে আগ্রহ সৃষ্টি হয়েছিল। গত আইপিএলে সিলেট সিক্সার্সের বিপক্ষে ৬৭ রানে অলআউট হয়েছিল দলটি। ৮ রানের মধ্যে বাকি দুই উইকেট হারিয়ে নতুন রেকর্ড গড়েই ছেড়েছে কুমিল্লা।




মাশরাফির ৪ উইকেটের পর ২০ রানে ৩ উইকেট নাজমুল ইসলামের। শফিউল ইসলাম পেয়েছেন ২ উইকেট, বাকি উইকেট ফরহাদ রেজার।




তাড়া করতে নেমে ১৪ রানে ক্রিস গেইলকে (১) হারিয়েছে রংপুর। আবু হায়দারের বলে উইকেটের পেছনে ক্যাচ দিয়েছেন এই ওপেনার। মেহেদী মারুফ (৩৯ বলে ৩৬ রান) ও রাইলি রুশো (২৮ বলে ২০) দ্রুত রান তোলার চেয়ে জয় নিশ্চিত করাতেই মন দিয়েছেন।




বিপিএলের সর্বনিম্ন স্কোর




স্কোর




ম্যাচ




সাল




৪৪




খুলনা-রংপুর




২০১৬




৫৮




বরিশাল-সিলেট




২০১৫




৫৯




সিলেট-রংপুর




২০১৫




৬৩




কুমিল্লা-রংপুর




২০১৮




৬৭




খুলনা-চট্টগ্রাম




২০১৩


</p><li><a href='https://www.prothomalo.com/sports/article/1573754/%E0%A6%AE%E0%A7%8D%E0%A6%AF%E0%A6%BE%E0%A6%A8-%E0%A6%85%E0%A6%AC-%E0%A6%A6%E0%A7%8D%E0%A6%AF-%E0%A6%AE%E0%A7%8D%E0%A6%AF%E0%A6%BE%E0%A6%9A-%E0%A6%B9%E0%A6%9C%E0%A6%B0%E0%A6%A4%E0%A6%89%E0%A6%B2%E0%A7%8D%E0%A6%B2%E0%A6%BE%E0%A6%B9-%E0%A6%9C%E0%A6%BE%E0%A6%9C%E0%A6%BE%E0%A6%87' target='_blank' >‘আমি গেইলকে কপি করি না’</a><br><p>[
ঢাকা ১০৫ রানে জয়ী।
]</p><br>
<img src="https://paloimages.prothom-alo.com/contents/cache/images/400x225x1/uploads/media/2019/01/08/de6e97192af0d930f8f8e0cb5a255fdb-5c3491c3004d1.jpg?jadewits_media_id=1408205"><p>

রাজশাহী কিংসের বিপক্ষে নিজেদের প্রথম ম্যাচে ৪১ বলে ৭৮ রান করে হলেন ম্যাচ সেরা। আজ খুলনা টাইটানসের বিপক্ষে অতটা দূরে যেতে পারেননি। তবে যে ব্যাটিং করেছেন, তাতেই ঢাকা ডায়নামাইটস বড় স্কোরের ভিত্তি পেয়ে গেছে। ৩৩ বলে ৫৬ রান তাঁর হাতে এনে দিয়েছে টানা দ্বিতীয় ম্যাচসেরার পুরস্কার।




হজরতউল্লাহ জাজাই, ঢাকার আফগান ওপেনার এখনো পর্যন্ত টুর্নামেন্টে সবচেয়ে সেরা পারফরমার। ২ ম্যাচে ১৩৫ রান করে আছেন সবার ওপরে। তাঁর বড় শক্তি, ‘মাসল পাওয়ার’, গা-জোয়ারি শট খেলতে যে তিনি সিদ্ধহস্ত, দুই ইনিংসে ১২টি ছক্কা মেরে বুঝিয়েছেন। জাজাইয়ের প্রিয় ব্যাটসম্যানও ক্রিস গেইল।ব্যাটিংয়ে কি তিনি জ্যামাইকান ওপেনারের অনুকরণ করেন? আফগান বাঁহাতি ওপেনারে সংক্ষিপ্ত উত্তর, ‘আমি শুধু তাঁকে পছন্দই করি, তাঁর শট কপি করি না!’ নিজের সহজাত খেলা আর আত্মবিশ্বাস—এই হচ্ছে ২০ বছর বয়সী জাজাইয়ের বিস্ফোরক ইনিংস খেলার রহস্য। কিন্তু ক্রিকেটার হিসেবে উঠে আসার গল্পটা কী ২ ওয়ানডে ও ৩ টি-টোয়েন্টি খেলা আফগান ওপেনারের? ২২ গজে ইনিংস যতটা লম্বা করতে পেরেছেন তাঁর উত্তর ঠিক উল্টো। দু বাক্যেই সারলেন উঠে আসার গল্প, ‘আফগানিস্তান যখন ২০১০ (টি-টোয়েন্টি) বিশ্বকাপে জায়গা করে নিল, তখনই সিদ্ধান্ত নিই আমি দেশের হয়ে খেলব।’টি-টোয়েন্টির মতোই জাজাইয়ের সংবাদ সম্মেলনও হলো সংক্ষিপ্ত। ঢাকার ওপেনার যেন ‘কথা কম, কাজ বেশি’ নীতিতে বিশ্বাসী!আজ যখন ব্যাটে ঝড় তুলছিলেন, গেইলকে দর্শক হিসেবেই পেলেন। দিনের দ্বিতীয় ম্যাচ খেলতে নেমেছেন গেইল। কাগজপত্রের জটিলতা কাটিয়ে আজই প্রথম নেমে পড়লেন মাঠে। গেইলের সঙ্গে এর আগে বেশ কয়েকবার দেখা হয়েছে বলে জানালেন। টুকটাক কথাও হয়েছে। তবে খুব বেশি আলাপ-আন্তরিকতা হয়নি। এখনো গেইলের ভক্ত হিসেবেই আছেন। দূর থেকে মুগ্ধ হয়ে দেখা।তবে রান তুলতে বাকিরা যেখানে হিমশিম খেয়ে যাচ্ছে, সেই বিপিএলে যেভাবে শুরুটা করলেন, এই ঝড় ধরে রাখতে পারলে গেইলও ভালো করে চেনে নেবেন জাজাইকে।


</p><li><a href='https://www.prothomalo.com/sports/article/1573749/%E0%A6%AE%E0%A6%BE%E0%A6%B6%E0%A6%B0%E0%A6%BE%E0%A6%AB%E0%A6%BF%E0%A6%A6%E0%A7%87%E0%A6%B0-%E0%A6%AC%E0%A6%BF%E0%A6%AA%E0%A6%95%E0%A7%8D%E0%A6%B7%E0%A7%87-%E0%A6%AC%E0%A7%8D%E0%A6%AF%E0%A6%BE%E0%A6%9F%E0%A6%BF%E0%A6%82%E0%A7%9F%E0%A7%87-%E0%A6%A4%E0%A6%BE%E0%A6%AE%E0%A6%BF%E0%A6%AE%E0%A6%B0%E0%A6%BE' target='_blank' >মাশরাফির তোপে কাঁপছে কুমিল্লা</a><br><p>[
স্টিভ স্মিথের কুমিল্লা ভিক্টোরিয়ানস আজ দিনের দ্বিতীয় ম্যাচে মুখোমুখি মাশরাফি...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2019/01/08/83710275269624a76bd0ce8a68806b7d-5c348de6cc8e8.jpg?jadewits_media_id=1408199"><p>

স্টিভ স্মিথের কুমিল্লা ভিক্টোরিয়ানস আজ দিনের দ্বিতীয় ম্যাচে মুখোমুখি মাশরাফি বিন মুর্তজার রংপুর রাইডার্সের। টসে জিতে ফিল্ডিং বেছে নেওয়া রংপুর মাঠে নেমেছে দ্বিতীয় জয়টি তুলে নিতে। কুমিল্লারও লক্ষ্য দ্বিতীয় জয়। রংপুরের এটি তৃতীয় ম্যাচ হলেও কুমিল্লার দ্বিতীয়। এর মাঝেই মাশরাফির সামনে গুড়িয়ে গেছে কুমিল্লার ব্যাটিং লাইন আপ। ৭ ওভারে মাত্র ১৮ রান তুলতে ৫ উইকেট হারিয়ে ফেলেছে কুমিল্লা। ৪ ওভারে ১১ রানে ৪ উইকেটই মাশরাফির!




বিপিএলের এই আসরে প্রথমবারের মতো আজকে খেলতে নামছেন বিধ্বংসী ক্যারিবীয় ওপেনার ক্রিস গেইল। রংপুরের প্রথম দুই ম্যাচে তিনি খেলেননি। ফলে পরপর দুই ম্যাচে ব্যাট হাতে ব্যর্থ ইংলিশ ওপেনার অ্যালেক্স হেলস জায়গা হারিয়েছেন। কুমিল্লার ব্যাটিং বিপর্যয়ের পর অবশ্য গেইলকে আজ অপ্রয়োজনীয় মনে হতে পারে!




ওদিকে প্রথম ম্যাচে সিলেট সিক্সার্সকে হারানো কুমিল্লা ভিক্টোরিয়ানস আগের ম্যাচের একাদশ অপরিবর্তিত রেখেছে। রংপুর রাইডার্স মূল একাদশ: রাইলি রুশো, ক্রিস গেইল, মোহাম্মদ মিঠুন, মেহেদি মারুফ, রবি বোপারা, বেনি হাওয়েল, মাশরাফি বিন মুর্তজা, শফিউল ইসলাম, নাজমুল ইসলাম অপু, ফরহাদ রেহা, সোহাগ গাজীকুমিল্লা ভিক্টোরিয়ানস মূল একাদশ: তামিম ইকবাল, ইমরুল কায়েস, স্টিভ স্মিথ, এভিন লুইস, মেহেদী হাসান, এনামুল হক বিজয়, শোয়েব মালিক, শহীদ আফ্রিদি, মোহাম্মদ সাইফউদ্দিন, আবু হায়দার রনি, মোহাম্মদ শহীদ।কুমিল্লা ব্যাটিংয়ে নেমে অবশ্য ধাক্কা খেয়েছে। মাশরাফির বলে ফিরেছেন তামিম। ৩ ওভার শেষে কুমিল্লার সংগ্রহ ১ উইকেটে ১৩।


</p><li><a href='https://www.prothomalo.com/sports/article/1573746/%E0%A6%AD%E0%A6%BE%E0%A6%B0%E0%A6%A4%E0%A7%87%E0%A6%87-%E0%A6%AC%E0%A6%BF%E0%A6%B6%E0%A7%8D%E0%A6%AC%E0%A7%87%E0%A6%B0-%E0%A6%B8%E0%A6%AC%E0%A6%9A%E0%A7%87%E0%A7%9F%E0%A7%87-%E0%A6%AC%E0%A7%9C-%E0%A6%B8%E0%A7%8D%E0%A6%9F%E0%A7%87%E0%A6%A1%E0%A6%BF%E0%A7%9F%E0%A6%BE%E0%A6%AE' target='_blank' >ভারতেই বিশ্বের সবচেয়ে বড় স্টেডিয়াম</a><br><p>[
ইতিহাস গড়ে ফেলেছে ভারত। অস্ট্রেলিয়ার মাঠে প্রথমবারের মতো টেস্ট সিরিজ জিতেছে...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2019/01/08/b7c0f30aae25b6bf60e9ea5501118efa-5c348bd517b0d.jpg?jadewits_media_id=1408196"><p>

ইতিহাস গড়ে ফেলেছে ভারত। অস্ট্রেলিয়ার মাঠে প্রথমবারের মতো টেস্ট সিরিজ জিতেছে দেশটি। বিরাট কোহলির অধিনায়কত্বের কাছে ৭১ বছরের অনন্য এক রেকর্ড খুইয়েছে অস্ট্রেলিয়া। শুধু মাঠের পারফরম্যান্সই নয়, মাঠের গৌরবেও অস্ট্রেলিয়াকে হারিয়ে দিচ্ছে ভারত। মেলবোর্ন স্টেডিয়ামকে টপকে যাচ্ছে ভারতের একটি নতুন ক্রিকেট স্টেডিয়াম।




মেলবোর্ন ক্রিকেট গ্রাউন্ড বা এমসিজি সম্পর্কে বলতে গেলে অনায়াসে একটি বিশেষণ ব্যবহার করা যেত; বৃহত্তম ক্রিকেট স্টেডিয়াম। কিন্তু অস্ট্রেলিয়ার এ গৌরব কেড়ে নিচ্ছে ভারত। গুজরাটের আহমেদাবাদের মোতেরায় বানানো হচ্ছে সরদার প্যাটেল গুজরাট স্টেডিয়াম। নির্মাণকাজ শেষ হলেই এমসিজিকে পেছনে ফেলে দেবে এ স্টেডিয়াম। কারণ, সরদার প্যাটেল স্টেডিয়ামের ধারণক্ষমতা নির্ধারণ করা হয়েছে এক লাখ দশ হাজার। মেলবোর্ন স্টেডিয়ামের ধারণ ক্ষমতা এক লাখ ২৪জন। এর মাঝে ৯৫ হাজার দর্শক আসনে বসতে পারেন। বাকিদের দাঁড়িয়ে থাকতে হয়।




ভারতের এই মহাপরিকল্পনার দায়িত্ব পেয়েছে এমএস পপুলাস। মেলবোর্ন স্টেডিয়ামও এরা বানিয়েছিল। ৬৩ একর জমির ওপর বানানো এ স্টেডিয়ামে থাকবে ৭৬টি করপোরেট বক্স। এ স্টেডিয়ামে কোনো স্তম্ভ থাকবে না। ফলে খেলা দেখতে আসা কোনো দর্শকের কোনো অসুবিধা হবে না।




তবে মেলবোর্নের রাজত্ব অন্তত আরও কিছুদিন দেখা যাবে। গুজরাটের এই স্টেডিয়াম যে খেলা আয়োজনের জন্য প্রস্তুত হবে দুই বছর পর। তারপরই হয়তো এক ম্যাচে লক্ষাধিক দর্শক দেখার সুযোগ হবে ক্রিকেটের। কারণ মেলবোর্ন স্টেডিয়ামের পূর্ণ ধারণ ক্ষমতা এখনো ব্যবহৃত হয়নি। ২০১৫ বিশ্বকাপ ফাইনাল দেখতে এসেছিলেন ৯৩ হাজার ১৩ জন দর্শক, আর ধারণ ক্ষমতার সর্বোচ্চ ব্যবহার হয়েছিল ২০১৫ সালের জুলাই মাসে। রিয়াল মাদ্রিদ ও ম্যানচেস্টার সিটির মধ্যকার প্রীতি ফুটবল ম্যাচ দেখতে হাজি হয়েছিলেন ৯৯ হাজার ৩৮২ জন। এ স্টেডিয়ামের পার্কিংয়ে ৩ হাজার গাড়ি ও ১০ হাজার মোটরসাইকেল রাখার ব্যবস্থা থাকবে।


</p><li><a href='https://www.prothomalo.com/sports/article/1573739/%E2%80%98%E0%A6%A1%E0%A6%BE%E0%A6%A8-%E0%A6%B9%E0%A6%BE%E0%A6%A4%E2%80%99-%E0%A6%B9%E0%A6%BE%E0%A6%B0%E0%A6%BE%E0%A6%B2%E0%A7%87%E0%A6%A8-%E0%A6%9C%E0%A7%87%E0%A6%AE%E0%A6%BF-%E0%A6%A1%E0%A7%87' target='_blank' >‘ডান হাত’ হারালেন জেমি ডে!</a><br><p>[
বাংলাদেশ জাতীয় ফুটবল দলের ফিটনেস কোচের দায়িত্ব ছেড়েছেন লিন্ডসে ডেভিস। ইংলিশ...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2019/01/08/cc7820a6b3c1228f0cead2d9c0d07674-5c348000320fb.jpg?jadewits_media_id=1408184"><p>






বাংলাদেশ জাতীয় ফুটবল দলের কোচ জেমি ডের সাজানো সংসারে হঠাৎ ভাঙন। হঠাৎ করেই দায়িত্ব ছেড়েছেন দলের ফিটনেস ট্রেনার লিন্ডসে ডেভিস। বাংলাদেশ জাতীয় দলের দায়িত্ব ছেড়ে তিনি যোগ দিয়েছেন সিঙ্গাপুর প্রিমিয়ার লিগের ক্লাব ডুলি পেনগিরান মুদা মাহকোতাতে।




বাংলাদেশের দায়িত্ব গ্রহণের পরপরই লিন্ডসেকে নিজেই পছন্দ করে বাংলাদেশে এনেছিলেন জেমি। কোচিং স্টাফের মধ্যে লিন্ডসেকে বলা হতো জেমির ‘ডান হাত।’ ইন্দোনেশিয়ার জাকার্তাতে অনুষ্ঠিত এশিয়ান গেমসে বাংলাদেশ অনূর্ধ্ব-২৩ ফুটবল দলের দুর্দান্ত পারফরম্যান্সে বড় অবদান ছিল লিন্ডসের। তিনি এশিয়ার বড় বড় দলগুলির বিপক্ষে সমান তালে খেলার মতো শারীরিক সামর্থ্য তৈরি করে দিয়েছিলেন খেলোয়াড়দের। কাতারকে বাংলাদেশ হারিয়েছিল। থাইল্যান্ডের সঙ্গে ড্র করেছিল ১-১ গোলে। প্রথমবারের মতো এশিয়াড ফুটবলের দ্বিতীয় রাউন্ডে নাম লেখানোটা ছিল বড় সাফল্যই। এরপর সাফ চ্যাম্পিয়নশিপ ও বঙ্গবন্ধু গোল্ডকাপেও বাংলাদেশ দলের ফিটনেসের দায়িত্বে ছিলেন তিনি। আপাতত জাতীয় দলের কোনো খেলা নেই। জেমিসহ কোচিং স্টাফের সবাই ছিলেন ছুটিতে। তাদের ফেরার কথা ছিল জানুয়ারিতেই। কিন্তু ৫ জানুয়ারি লিন্ডসে দায়িত্ব নিয়ে নেন সিঙ্গাপুরের ক্লাবটির। এটি ব্রুনেইয়ের রাজ পরিবারের মালিকানাধীন ক্লাব। এই দলটিরও প্রধান কোচের দায়িত্বে আছেন এক ইংলিশ—আদরিয়ান পেনোক। কোনো সন্দেহ নেই সহকারী লিন্ডসকে হারিয়ে ক্ষতিগ্রস্ত বাংলাদেশ জাতীয় ফুটবল দল। বাংলাদেশ ফুটবল ফেডারেশনের সাধারণ সম্পাদক আবু নাঈম সোহাগও নিশ্চিত করেছেন লিন্ডসের চলে যাওয়ার বিষয়টি, ‘লিন্ডসে মেইলে বাংলাদেশ থেকে অব্যাহতি চেয়ে গিয়েছেন।’ বিষয়টি হতাশার হলেও কোচ জেমি অবশ্য এটিকে ‘পেশাদারি’ দৃষ্টিতে দেখতে চান।  লিন্ডসের চলে যাওয়ার খবরটি শুনে খুবই মর্মাহত জাতীয় দলের তরুণ উদীয়মান উইঙ্গার বিপলু আহমেদ, ‘এশিয়ান গেমসে সবাই আমাদের ফিটনেসের প্রশংসা করেছে। কারণ লিন্ডসে আমাদের নিয়ে কাতার ও দক্ষিণ কোরিয়ায় খুবই ভালো ট্রেনিং করিয়েছে। তাঁর জিম ট্রেনিং খুবই ভালো। আমাদের খাদ্যাভ্যাসের ওপরেও তাঁর নিয়ন্ত্রণ ছিল। আমাদের প্রত্যেকটা খেলোয়াড়কে সে খুবই ভালো বুঝতে পারত। ফলে আমাদের আলাদা আলাদা ট্রেনিং করাতেন।’


</p><li><a href='https://www.prothomalo.com/sports/article/1573737/%E0%A6%AD%E0%A7%81%E0%A6%A4%E0%A7%81%E0%A7%9C%E0%A7%87-%E0%A6%86%E0%A6%89%E0%A6%9F%E0%A7%87%E0%A6%B0-%E0%A6%86%E0%A6%97%E0%A7%87-%E0%A6%AA%E0%A6%B0%E0%A7%87-%E0%A6%AD%E0%A7%81%E0%A6%A4%E0%A7%81%E0%A7%9C%E0%A7%87-%E0%A6%AC%E0%A7%8D%E0%A6%AF%E0%A6%BE%E0%A6%9F%E0%A6%BF%E0%A6%82' target='_blank' >ভুতুড়ে আউটের আগে-পরে ভুতুড়ে ব্যাটিং!</a><br><p>[
ঢাকা ডায়নামাইটসের কাছে ১০৫ রানে হেরেছে খুলনা টাইটানস
ঢাকা ডায়নামাইটস ম্যাচটা...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2019/01/08/2ea5117f0c4cd857a10542e7b033c490-5c347baac5f52.jpg?jadewits_media_id=1408176"><p>






ঢাকা ডায়নামাইটস ম্যাচটা ১০৫ রানে জিতেছে। কিন্তু ম্যাচের ফল এত আগেই নিশ্চিত হয়ে গেছে যে এর চেয়েও বড় প্রশ্ন হয়ে রইল, বল কি স্টাম্পে লেগেছিল? খুলনা টাইটানস অবশ্য আরও একটি প্রশ্ন তুলতে পারে, ওই আউটের আগে-পরে কেন এমন ভুতুড়ে ব্যাটিং?




ব্যাটিংয়ে নেমে ৬ উইকেটে ১৯২ রান তুলেছিল ঢাকা। এই রান তাড়া করতে নেমে কেমন শুরু হওয়া উচিত তা খুলনার ব্যাটসম্যানদের অজানা থাকার কথা নয়। কিন্তু পাওয়ার প্লের ৬ ওভার শেষে খুলনার স্কোর ৩ উইকেটে ৫২। ততক্ষণে ফিরে গেছেন খুলনার টপ অর্ডার, জুনায়েদ সিদ্দিক (৩১), জহুরুল ইসলাম (১) ও পল স্টার্লিং(১)।




১২তম ওভারে দেখা গেল সেই ভুতুড়ে আউট। সাকিব আল হাসানের করা সেই ওভারের চতুর্থ বলটি লেগ স্টাম্পের পাশ দিয়ে গিয়ে জমা পড়েছে ঢাকার নুরুল হাসানের গ্লাভসে। বাতাসের তোড়ে কিংবা যে কারণেই হোক বেলসও পড়েছে। প্রথমে মনে হয়েছে কট বিহাইন্ডের আউট দেওয়া হয়েছে। টিভি রিপ্লেতে দেখা গেছে, বল স্টাম্পে লেগেছে কি লাগেনি, এর সুরাহা করা সম্ভব নয়। তবু আম্পায়ার আউট ঘোষণা করে ফেরত পাঠান ডেভিড ভিসেকে। আর স্কোরকার্ডেও লেখা, ভিসে বোল্ড সাকিব!




ভিসে আউট হওয়ার পর ১২ ওভার শেষে খুলনার স্কোর ছিল ৬ উইকেটে ৮৪। ভুতুড়ে সেই আউটের পর খুলনার ইনিংসের পতনটা আরও ভুতুড়ে। সুনীল নারাইনের করা ১৩তম ওভারেই খুলনা হারিয়েছে বাকি ৩ উইকেট! চোটের কারণে নামেননি খুলনার ১১তম ব্যাটসম্যান আলী খান। ভুতুড়ে ব্যাটিংয়ে ৪২ বল হাতে রেখে ৮৭ রানেই গুটিয়ে যায় খুলনা। এ নিয়ে টানা দুই ম্যাচে জিতল ঢাকা আর খুলনা দুই ম্যাচেই হারল।


</p><li><a href='https://www.prothomalo.com/sports/article/1573723/%E0%A6%86%E0%A6%B6%E0%A6%B0%E0%A6%BE%E0%A6%AB%E0%A7%81%E0%A6%B2-%E0%A6%AD%E0%A6%BE%E0%A6%87-%E0%A6%B8%E0%A6%AC%E0%A6%9A%E0%A7%87%E0%A7%9F%E0%A7%87-%E0%A6%AD%E0%A6%BE%E0%A6%B2%E0%A7%8B-%E0%A6%B8%E0%A6%A4%E0%A7%80%E0%A6%B0%E0%A7%8D%E0%A6%A5' target='_blank' >‘আশরাফুল ভাই সবচেয়ে ভালো সতীর্থ’</a><br><p>[
নিষেধাজ্ঞা কাটিয়ে পাঁচ বছর পর বিপিএলে ফিরেছেন আশরাফুল। মাঠে কিংবা ড্রেসিংরুমে আশরাফুলের উপস্থিতি নিয়ে বললেন চিটাগং...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2019/01/08/3343d73ad09f513de63563d6c2209d94-5c346bc5675a4.jpg?jadewits_media_id=1408145"><p>






বিপিএলে ফেরার ম্যাচে ভালো করতে পারেননি মোহাম্মদ আশারাফুল। করেছেন মাত্র ৩ রান। তবে ওই ম্যাচে সবচেয়ে মনে রাখার মতো ছবিটা হচ্ছে মাশরাফি বিন মুর্তজার সঙ্গে তাঁর খুনসুটি। দৃশ্যটা মানুষের মধ্যে যে সাড়া ফেলেছে, আশরাফুল ভীষণ খুশি। তবে তিনি আলোচনায় আসতে চান পারফরম্যান্স দিয়েই।




পারফরম্যান্সের বিচারে প্রথম ম্যাচটা ভালো না গেলেও মাঠে আশরাফুল ভীষণ স্বতঃস্ফূর্ত, ভালো কিছু করতে সর্বোচ্চ চেষ্টাই করেছেন বলে জানালেন তাঁর চিটাগং সতীর্থ আবু জায়েদ, ‘আশরাফুল ভাই আমাদের মধ্যে সবচেয়ে ভালো সতীর্থ। তিনি সবার সঙ্গে মিশতে পারেন, সে জুনিয়র কিংবা সিনিয়র হোক। আমাকে অনেক সমর্থন করেন। ফিল্ডিংয়ের সময় মাঠে নানাভাবে অনুপ্রাণিত করছেন। বোলাররা একটু খারাপ করলে নানাভাবে অনুপ্রাণিত করছেন। একজন সিনিয়র খেলোয়াড় হিসেবে যেভাবে সমর্থন দিতে হয় সতীর্থদের তিনি সেই কাজটাই করছেন। তিনি যেহেতু সিনিয়র খেলোয়াড়, অধিনায়ক না হয়েও অধিনায়কত্বের বিষয়গুলো চলে আসছে তাঁর মধ্যে। ফিল্ডিংয়েও সে ভালো করছে।’




বিতর্কিত এক অধ্যায় শেষে আশরাফুল চেষ্টা করছেন সব নতুনভাবে শুরু করতে। যে বিপিএলে জড়িয়ে পড়েছিলেন ফিক্সিংয়ে, পাঁচ বছরের নিষেধাজ্ঞা কাটিয়ে সেটিতে ফিরেছেন। সতীর্থরা কীভাবে দেখছেন আশরাফুলের এ ফেরা? আজ বিসিবি একাডেমি মাঠে অনুশীলন শেষে আবু জায়েদ বললেন, ‘এ বিষয়টা আমাদের মনেই নেই সত্যি কথা। গত এক বছর ধরে ওনার সঙ্গে খেলছি, জাতীয় লিগ, বিসিএল—এসব নিয়ে কোনো কথাই হয় না। একটা ভুল হয়েছে তাঁর, সেটা শেষ হয়ে গেছে।’




আশরাফুল প্রথম ম্যাচে ভালো না করতে পারলেও চিটাগং এবার টুর্নামেন্ট শুরু করেছে জয় দিয়ে। সিলেট থেকে উঠে আসা চিটাগং পেসার আবু জায়েদের প্রত্যাশা, তাঁর দল ভালো কিছুই করবে, ‘গত দুই টুর্নামেন্টে চিটাগং পয়েন্ট তালিকায় শেষের দিকে ছিল। এবার আমাদের আশা যেন ফাইনাল খেলতে পারি।’


</p><li><a href='https://www.prothomalo.com/sports/article/1573716/%E0%A6%9C%E0%A6%BE%E0%A6%9C%E0%A6%BE%E0%A6%87%E0%A7%9F%E0%A7%87%E0%A6%B0-%E0%A6%AA%E0%A6%B0-%E0%A6%AA%E0%A7%8B%E0%A6%B2%E0%A6%BE%E0%A6%B0%E0%A7%8D%E0%A6%A1-%E0%A6%B0%E0%A6%BE%E0%A6%B8%E0%A7%87%E0%A6%B2-%E0%A6%A2%E0%A6%BE%E0%A6%95%E0%A6%BE-%E0%A7%A7%E0%A7%AF%E0%A7%A8' target='_blank' >জাজাইয়ের পর পোলার্ড, রাসেল, ঢাকা ১৯২</a><br><p>[
বিপিএলে খুলনা টাইটানসের বিপক্ষে ৬ উইকেটে ১৯২ রান তুলেছে ঢাকা
ক্যাচ মিস করলে তার খেসারত তো দিতেই হবে!
ঢাকা...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2019/01/08/f6608e5fe60510500959efe5746327c5-5c3461e4c1db0.jpg?jadewits_media_id=1408110"><p>






ক্যাচ মিস করলে তার খেসারত তো দিতেই হবে!




ঢাকা ডায়নামাইটসের ইনিংসে তখন দ্বিতীয় ওভার। শরিফুল ইসলামের চতুর্থ বলে পুল করেছিলেন হজরতউল্লাহ জাজাই। মিড অনে ক্যাচটি নিতে পারেননি খুলনা টাইটানসের ডেভিড উইজে। পরিণতিতে জাজাই-ঝড়। সেই শরিফুলেরই করা পঞ্চম ওভার থেকে জাজাই একাই তুলেছেন ২৭! আগের ম্যাচের দুর্দান্ত ফর্ম এ ম্যাচেও টেনে এনে জাজাই শেষ পর্যন্ত খেলেছেন ৩৬ বলে ৫৭ রানের দারুণ এক ইনিংস।




আফগান এই ওপেনার ১২তম ওভারে যখন আউট হলেন ঢাকার স্কোর ৩ উইকেটে ১১৩। একই ওভারের পরের বলে সাকিব আল হাসানকে ফিরিয়ে ঘুরে দাঁড়ানোর ইঙ্গিত দিয়েছিলেন খুলনার আইরিশ অলরাউন্ডার পল স্টার্লিং। কিন্তু দুই ক্যারিবিয়ান কাইরন পোলার্ড আর আন্দ্রে রাসেল তা হতে দেননি। ৩৩ বলে ৫৫ রানের এক জুটি গড়েন দুজন। শেষ পর্যন্ত ঢাকার স্কোর ৬ উইকেটে ১৯২।




টস হেরে আগে ব্যাটিংয়ে নামা ঢাকার ওপেনিং জুটিতে ৫.১ ওভারে ৬৭ রান যোগ করেন সুনীল নারাইন ও জাজাই।ষষ্ঠ ওভারের প্রথম বলে নারাইন ১৪ রান করে আউট হলেও ঢাকার রানের চাকা এতটুকু থামেনি। পাওয়ার প্লে-র ৬ ওভারেই ১ উইকেটে ৭২ রান তুলেছে দলটি। এর মধ্যে পঞ্চম ওভারে জাজাইয়ের তোলা ২৭ রান বিপিএলের ইতিহাসে তৃতীয় সর্বোচ্চ (এক ওভারে)। গত বছর সাইফউদ্দিনের ৩২ রানের ওভারকে পেছনে ফেলতে পারেননি জাজাই।




ক্যাচ ভালোই পড়েছে খুলনার, বিশেষ করে তাদের বিদেশিদের। সপ্তম ওভারে মিড উইকেটে রনি তালুকদারের সহজ ক্যাচ নিতে পারেননি স্টার্লিং। এ নিয়ে সামাজিক যোগাযোগমাধ্যমে ভালোই রসিকতা চলেছে। খুলনার বিদেশি ক্রিকেটারেরা নাকি ম্যাচ শুরুর আগে ক্যাচ অনুশীলন করেননি! ঢাকার ঘরোয়া ক্রিকেটে পরিচিত মুখ রনি ১৮ বলে ২৮ করে ‘জীবন’ পেয়ে সেটির সদ্ব্যবহার করতে পারেননি।


</p><li><a href='https://www.prothomalo.com/sports/article/1573710/%E0%A6%AE%E0%A6%BF%E0%A6%B0%E0%A6%BE%E0%A6%9C-%E0%A6%B8%E0%A7%8C%E0%A6%AE%E0%A7%8D%E0%A6%AF%E0%A6%A6%E0%A7%87%E0%A6%B0-%E0%A6%A8%E0%A6%BF%E0%A7%9F%E0%A7%87-%E0%A6%B8%E0%A6%A8%E0%A7%8D%E0%A6%A4%E0%A7%81%E0%A6%B7%E0%A7%8D%E0%A6%9F-%E0%A6%95%E0%A7%8D%E0%A6%B2%E0%A7%81%E0%A6%9C%E0%A6%A8%E0%A6%BE%E0%A6%B0' target='_blank' >মিরাজ-সৌম্যদের নিয়ে সন্তুষ্ট ক্লুজনার</a><br><p>[
এবারের বিপিএলে মিরাজ-সৌম্যদের রাজশাহী কিংসের কোচ হয়েছেন দক্ষিণ আফ্রিকার সাবেক বিধ্বংসী অলরাউন্ডার ল্যান্স ক্লুজনার।...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2019/01/08/798ceb3b4606a99e80d66b1ffa030e05-5c345c8d9052c.jpg?jadewits_media_id=1408096"><p>






বিপিএলে নিজেদের প্রথম ম্যাচেই এবার হোঁচট খেয়েছে রাজশাহী কিংস। সাকিব-নারাইনদের ঢাকা ডায়নামাইটসের কাছে ৮৩ রানে হেরে টুর্নামেন্ট শুরু করেছেন মিরাজ-সৌম্যরা। প্রথম ম্যাচে হারলেও নিজের দল নিয়ে বেশ আশাবাদী কোচ ল্যান্স ক্লুজনার। নিজেদের সর্বোচ্চটা দিলে টুর্নামেন্টে বেশ ভালোই করতে পারবে তার দল, এমনটাই আশা তার।নিজে ছিলেন নব্বইয়ের দশকের বিধ্বংসী অলরাউন্ডার। সে যুগে ফ্র্যাঞ্চাইজি লিগের চল থাকলে ক্লুজনারকে নিয়ে কাড়াকাড়ি পড়ে যেত, এটা নিশ্চিত। তাই টি-টোয়েন্টি ক্রিকেটে কীভাবে ভালো করতে হয়, সেটি খুব ভালো করেই জানেন এই প্রোটিয়া। আগে জিম্বাবুয়ের ব্যাটিং কোচ হিসেবে দায়িত্ব পালন করলেও, শীর্ষস্থানীয় কোনো ফ্র্যাঞ্চাইজি লিগে এই প্রথম কোনো দলের কোচের দায়িত্ব পালন করছেন। দেশি খেলোয়াড়রাই ক্লুজনারের মূল শক্তি—মেহেদী মিরাজ, সৌম্য সরকারদের পাশাপাশি রাজশাহীতে আছেন মোস্তাফিজুর রহমান, মুমিনুল হক, শাহরিয়ার নাফীস, আরাফাত সানি, কামরুল ইসলাম রাব্বির মতো খেলোয়াড়েরা। বিদেশিদের মধ্যে আছেন ক্লুজনারের স্বদেশি ক্রিস্টিয়ান জঙ্কার, ডাচ তারকা রায়ান টেন ডেসকাট, পাকিস্তানের মোহাম্মদ হাফিজ, শ্রীলঙ্কার ইসুরু উদানা, সেকুগে প্রসন্ন প্রমুখ।তবে যারাই থাকুন না কেন, এবারের বিপিএলের সবচেয়ে দুর্বল দলই বলা হচ্ছে রাজশাহীকে। কিন্তু এই দল নিয়েই স্বপ্ন দেখছেন ক্লুজনার, ‘আমার দলে বেশ কয়েকজন খেলোয়াড় রয়েছে যারা নিয়মিত খেলার মধ্যেই আছে। ইংল্যান্ডের দুজন আছে যারা বেশি ম্যাচ খেলেনি, কিন্তু সেটাও সমস্যা নয় কেননা তাদের বদলি হিসেবে আমার দলে বেশ কয়েকজন খেলোয়াড় আছে যারা এই কন্ডিশনে খেলে অভ্যস্ত। আমাদের বোলিং আক্রমণও বেশ ভালো। দলে বৈচিত্র্যও রয়েছে বেশ। সব মিলিয়ে আমার কাছে মনে হচ্ছে আমরা যদি কোনোভাবে নিজেদের সঠিক রসায়নটা খুঁজে পেতে পারি, একটা সফল আসর কাটাতে পারব।’ নিজেদের খেলাটা ঠিকঠাকমতো খেলতে পারার দিকেই নজর তাঁর, ‘প্রতিপক্ষের দিকে পুরো মনোযোগ দেওয়ার ব্যাপারে বিশ্বাসী নই আমি। আমরা কি করতে পারি, আমরা আমাদের কাজটা ঠিকভাবে করতে পারছি কি না, নিজেদের শক্তির সর্বোচ্চ ব্যবহার করতে পারি কি না, সে দিকেই আমার নজর। অবশ্যই, লিগে বেশ কিছু ভালো দল রয়েছে যাদের হারাতে পারলেই আমরা এই বিপিএলে ভালো করতে পারব, কিন্তু দিন শেষে আমাদের কাজটা আমাদেরই করতে হবে।’


</p><li><a href='https://www.prothomalo.com/sports/article/1573691/%E0%A6%A1%E0%A6%BF%E0%A6%86%E0%A6%B0%E0%A6%8F%E0%A6%B8%E0%A7%87%E0%A6%B0-%E0%A6%B8%E0%A6%AE%E0%A6%BE%E0%A6%A7%E0%A6%BE%E0%A6%A8-%E0%A6%86%E0%A6%9B%E0%A7%87-%E0%A6%AE%E0%A6%BF%E0%A6%B0%E0%A6%AA%E0%A7%81%E0%A6%B0%E0%A7%87%E0%A6%87' target='_blank' >ডিআরএসের সমাধান আছে মিরপুরেই</a><br><p>[
যন্ত্রপাতি ইংল্যান্ড থেকে আসবে বলে নাকি বিপিএলের ডিআরএসে আল্ট্রা এজ প্রযুক্তি কাজে লাগাতে তিন দিন লাগবে। অথচ, সে রকম...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2019/01/08/03008decb1564830c8bfc07311fe9927-5c3446c5294fe.jpg?jadewits_media_id=1408055"><p>






বিপিএলের চারটি ম্যাচ হয়ে যাওয়ার পর সমালোচনায় তটস্থ বিসিবি। ¯স্নিকোমিটার নইলে আলট্রা এজ-এ দুটির একটি না থাকলে আবার ডিআরএস কিসের! চোটপাটটা গেল প্রোডাকশনের দায়িত্বে থাকা ভারতীয় প্রতিষ্ঠান রিয়াল ইমপ্যাক্টের ওপর দিয়ে। পরিস্থিতি দেখে তারাও চটজলদি বলে দিল, ইংল্যান্ড থেকে আলট্রা এজ আসছে। তিন দিনের মধ্যেই বিপিএলের ‘পঙ্গু’ ডিআরএস সুস্থ হয়ে উঠবে।




কিন্তু বিস্ময়কর হলো, ডিআরএসে আলট্রা এজ প্রযুক্তি সংযুক্ত করতে যেসব যন্ত্রপাতি ইংল্যান্ড থেকে আনা হচ্ছে, সে রকম যন্ত্রপাতি নাকি পড়ে আছে মিরপুর শেরেবাংলা স্টেডিয়ামের ব্রডকাস্ট রুমেই। সম্প্রচার-সংশ্লিষ্ট একটি সূত্র জানিয়েছে, সর্বশেষ জিম্বাবুয়ে এবং ওয়েস্ট ইন্ডিজ সিরিজের সময় আনা আলট্রা এজের জন্য প্রয়োজনীয় বাড়তি ক্যামেরা, সার্ভার ও কম্পিউটার ইংল্যান্ডে ফেরত নেয়নি সেগুলোর মালিক হক-আই। কারণ তত দিনে বিপিএলের জন্য রিয়াল ইমপ্যাক্টও হক-আইয়ের সঙ্গে ডিআরএসের চুক্তি করে ফেলে। বিমানে বারবার টানাহেঁচড়া না করে হক-আই তাই বিপিএলের জন্য সেগুলো মিরপুরেই রেখে দেয়। সম্প্রচার-সংশ্লিষ্ট একজন জানিয়েছেন, ডিআরএসের জন্য হক-আইয়ের পাঠানো ছয়টি বাক্সের একটিতে রাখা আছে আলট্রা এজের জিনিস। সব বাক্সই ব্রডকাস্ট রুমে আছে। প্রয়োজন শুধু কিছু লোক ও যন্ত্রগুলো ইনস্টল করা।




মাঠের মাত্র কয়েক গজের মধ্যে বিতর্কিত আউটের সব সমাধান থেকে যাওয়ার পরও কেন সেগুলো ব্যবহার করা হচ্ছে না? বিপিএলের প্রথম দুই দিন ঢাকায়ই ছিলেন রিয়াল ইমপ্যাক্টের ব্যবস্থাপনা পরিচালক রাজীব সাবারওয়াল। তাঁর তো অন্তত জানার কথা যে আলট্রা এজের জিনিসপত্র এখানে আছে! এ বিষয়ে জানতে বিপিএল টেকনিক্যাল কমিটির প্রধান জালাল ইউনুসের মাধ্যমে কাল যোগাযোগের চেষ্টা হয়েছে সাবারওয়ালের সঙ্গে। কিন্তু তাঁকে পাওয়া যায়নি। আর জালাল ইউনুসও নিশ্চিত নন যে, আসলেই যন্ত্রপাতি মিরপুরে আছে কি না। আর থাকলেই-বা কী! রিয়াল ইমপ্যাক্টের সঙ্গে বিসিবির ডিআরএস চুক্তিতেই আলট্রা এজ প্রযুক্তি ব্যবহারের শর্ত নেই! জানা গেছে, ডিআরএসের জন্য রিয়াল ইমপ্যাক্ট অন্তত দুটি প্রস্তাব দিয়েছিল বিসিবিকে। একটি ছিল আলট্রা এজসহ ডিআরএস, যার জন্য প্রতিদিন খরচ পড়ত সাড়ে ৩ হাজার ডলার। আরেকটি আলট্রা এজ ছাড়া ডিআরএস, যার দৈনিক ভাড়া ২ হাজার ৫০০ ডলার। প্রস্তাব দুটি যাচাই করে সিদ্ধান্ত নেওয়ার ভার যাঁদের ওপর ছিল, ডিআরএস সম্পর্কে পর্যাপ্ত ধারণার অভাবে তাঁরা ভেবেছিলেন, আলট্রা মোশন প্রযুক্তি দিয়েই আলট্রা এজের কাজ চালিয়ে নেওয়া যাবে। তাহলে আর প্রতিদিন ১ হাজার ডলার বাড়তি খরচ করা কেন!




বিসিবি টাকার মায়া কেন করল, সেটিও প্রশ্ন। বিপিএলের টিভি স্বত্ব কিনে নেওয়া মাত্রা ইমপ্রেস মাত্রা কনসোর্টিয়ামের সঙ্গে চুক্তি অনুযায়ী টুর্নামেন্টের প্রোডাকশন এবং সম্প্রচারের দায়িত্ব তাদেরই। তবে গত বিপিএলের প্রোডাকশন নিয়ে নানা অভিযোগ থাকায় বিসিবি এবার এই দায়িত্বটি নিজেরা নেয়। প্রোডাকশনের মান ঠিক রাখতে সর্বোচ্চসংখ্যক ক্যামেরা ও প্রযুক্তির ব্যবহার এবং ভালো ধারাভাষ্যকার আনা নিশ্চিত করাই ছিল উদ্দেশ্য। তবে প্রোডাকশনের যাবতীয় খরচ বহন করতে হচ্ছে টিভি স্বত্বের মালিকদের। বিসিবি তাই পারত টাকার চিন্তা না করে বিপিএলের জন্য সেরা প্রস্তাবটিই বেছে নিতে। কিন্তু আসল জায়গা যেটি, খেলাকে বিতর্কমুক্ত রাখা, সেটি বাদ দিয়ে তারা গুরুত্ব দিয়েছে স্পাইডার ক্যাম, রোবট ক্যাম, জিংক বেলের মতো অলংকারের দিকে। নানা রকম শুদ্ধি কার্যক্রমের পর গত মৌসুম থেকে বিপিএল মোটামুটি বিতর্কমুক্তভাবে হচ্ছে। এবার তো রিভিউ পদ্ধতিও চালু হয়েছে। কিন্তু ডিআরএস ব্যবহার নিয়ে ভুল সিদ্ধান্ত সব গুবলেট করে দিল।




বলের গতিপথ বুঝতে ডিআরএসে থাকতে হবে বল ট্র্যাকিং প্রযুক্তি। এলবিডব্লুর সিদ্ধান্তে সাহায্য করে এটি। আলট্রা মোশন প্রযুক্তির ব্যবহারে সহজ হয় ক্লোজ ক্যাচের সিদ্ধান্ত। আর অস্ট্রেলিয়ান¯স্নিকোমিটার প্রযুক্তি বা ইংল্যান্ডের আলট্রা এজ ব্যবহার হয় কট বিহাইন্ড ও ব্যাট-প্যাড হওয়া বলের ব্যাপারে সিদ্ধান্ত নিতে। এই তিনটির যেকোনো একটি প্রযুক্তি না থাকলেই ডিআরএস হয়ে পড়ে পঙ্গু। এবার টেলিভিশন সম্প্রচারে সমস্যা দেখা যাচ্ছে আরও। ভুল গ্রাফিকস আর নিচু ভলিউম বিরক্তির উদ্রেক করছে দর্শকদের। আর দেশি-বিদেশি সব ধারাভাষ্যকারই কানে লাগার মতো ভুল করেছেন প্রথম দুই দিন। টেলিভিশনের মাধ্যমে ভারত, যুক্তরাষ্ট্র, কানাডা, ইংল্যান্ড ও ওয়েস্ট ইন্ডিজে সরাসরি দেখা যাচ্ছে বিপিএলের ম্যাচ। ইউটিউব চ্যানেল র্যাবিটহোলবিডির মাধ্যমে তো তা ছড়িয়ে পড়ছে আরও বেশি।




পঙ্গু ডিআরএস আর ভুল ধারাভাষ্য থেকে বিপিএল সম্পর্কে কী বার্তা পাচ্ছে বিশ্ব?


</p><li><a href='https://www.prothomalo.com/sports/article/1573688/%E0%A6%AA%E0%A7%87%E0%A6%B0%E0%A7%87%E0%A6%B0%E0%A6%BE-%E0%A6%AC%E0%A7%80%E0%A6%B0%E0%A6%A4%E0%A7%8D%E0%A6%AC%E0%A7%87%E0%A6%B0-%E0%A6%AA%E0%A6%B0-%E0%A7%A6-%E0%A6%B0%E0%A6%BE%E0%A6%A8%E0%A7%87-%E0%A7%AA-%E0%A6%89%E0%A6%87%E0%A6%95%E0%A7%87%E0%A6%9F' target='_blank' >পেরেরা বীরত্বের পর ০ রানে ৪ উইকেট!</a><br><p>[
নেলসনে ওয়ানডে সিরিজের তৃতীয় ম্যাচে নিউজিল্যান্ডের কাছে ১১৫ রানে হেরেছে শ্রীলঙ্কা
আবারও থিসারা পেরেরার একার বীরত্ব...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2019/01/08/f79492709ed0a7085de6923e90925003-5c34428b024f4.jpg?jadewits_media_id=1408054"><p>






আবারও থিসারা পেরেরার একার বীরত্ব এবং এরপর শ্রীলঙ্কার হতাশার গল্প।




নেলসনে আজ ওয়ানডে সিরিজের তৃতীয় ও শেষ ম্যাচে জয়ের জন্য ৩৬৫ রানের লক্ষ্যে ব্যাটিংয়ে নেমেছিল শ্রীলঙ্কা। ১৭.১ ওভারে শ্রীলঙ্কা ৪ উইকেটে ১১৭ রান তোলার পর উইকেটে আসেন থিসারা পেরেরা। ৬৩ বলে ৮০ রানের ইনিংস খেলে পেরেরা যখন আউট হলেন ৩৮.৩ ওভারে ৬ উইকেটে ২৪৪। হাতে ৪ উইকেট রেখে শ্রীলঙ্কা তখনো ৬৯ বলে ১২১ রানের দূরত্বে। লক্ষ্যটা কঠিন হলেও শেষ পর্যন্ত চেষ্টা করতে পারত লাসিথ মালিঙ্গার দল। কিন্তু সেটি না হয়ে ঘটেছে আশ্চর্য পতন!




২৪৪ রানে পেরেরা ফেরার পর শ্রীলঙ্কার বাকি পাঁচ ব্যাটসম্যান মিলে যোগ করতে পেরেছেন মাত্র ৫ রান। এর মধ্যে শেষ চার ব্যাটসম্যান আউট হয়েছেন দলের স্কোরবোর্ডে কোনো রান যোগ না করেই! অর্থাৎ ২৪৯ রানে শেষ চার ব্যাটসম্যান হারিয়ে অলআউট হয়েছে শ্রীলঙ্কা। ফার্গুসন আর রীতেন্দ্র সোধি মিলে ৪১তম ও ৪২তম ওভারে ভাগ করে নেন এই ৪ উইকেট। ৪১তম ওভারের দ্বিতীয় ডেলিভারিতে ফার্গুসন ওয়াইড দেওয়ার পর স্কোরবোর্ডে আর কোনো রান যোগ করতে পারেনি শ্রীলঙ্কা। কিন্তু পরের ৯টি ডেলিভারির মধ্যে বাকি ৪ উইকেট হারিয়ে অলআউট হয়ে যায় দলটি।




৩ ছক্কা ও ৭ চারে সাজানো পেরেরার ইনিংসটিই শ্রীলঙ্কা দলের মধ্যে সেরা। এ ছাড়া আর কোনো ব্যাটসম্যানই ফিফটির মুখ দেখেননি। এর আগে জোড়া সেঞ্চুরিতে ভর করে সাড়ে তিনশোর্ধ্ব সংগ্রহ পায় নিউজিল্যান্ড। ১৩১ বলে ১৩৭ রান করেন রস টেলর। অন্য প্রান্তে ৮০ বলে ১২৪ রানের ঝোড়ো ইনিংস খেলেন হেনরি নিকোলস। শেষ ম্যাচে ১১৫ রানের এই জয়ে তিন ম্যাচের সিরিজে শ্রীলঙ্কাকে ৩-০ ব্যবধানে ধবলধোলাই করল নিউজিল্যান্ড।


</p><li><a href='https://www.prothomalo.com/sports/article/1573687/%E0%A6%96%E0%A7%81%E0%A6%B2%E0%A6%A8%E0%A6%BE%E0%A6%B0-%E0%A6%AC%E0%A6%BF%E0%A6%AA%E0%A6%95%E0%A7%8D%E0%A6%B7%E0%A7%87-%E0%A6%9F%E0%A6%B8-%E0%A6%B9%E0%A7%87%E0%A6%B0%E0%A7%87-%E0%A6%96%E0%A7%81%E0%A6%B6%E0%A6%BF-%E0%A6%B8%E0%A6%BE%E0%A6%95%E0%A6%BF%E0%A6%AC' target='_blank' >খুলনার বিপক্ষে টস হেরে খুশি সাকিব</a><br><p>[
বিপিএলে আজ দিনের প্রথম ম্যাচে ঢাকা ডায়নামাইটসের বিপক্ষে টস জিতে ফিল্ডিংয়ে খুলনা টাইটানস
বিপিএলে এবার নিজেদের প্রথম...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2019/01/08/aa65c40c91a0459b434f2d8e8c77d085-5c3441f3d1877.jpg?jadewits_media_id=1408052"><p>






বিপিএলে এবার নিজেদের প্রথম ম্যাচে রাজশাহী কিংসের বিপক্ষে টস হেরে আগে ব্যাটিংয়ে নেমে বড় স্কোর (১৮৯/৫) পেয়েছিল ঢাকা ডায়নামাইটস। পরে বড় ব্যবধানের জয়ও পায় সাকিব আল হাসানের দল। আজ খুলনা টাইটানসের বিপক্ষে দ্বিতীয় ম্যাচেও টস হেরে আগে ব্যাটিং পেয়েছে ঢাকা।




খুলনার শুরুটা ভালো হয়নি। রংপুর রাইডার্সের বিপক্ষে প্রথম ম্যাচে হার দিয়ে শুরু করে মাহমুদউল্লাহর দল। সেই ম্যাচে টস জিতে ফিল্ডিংয়ের সিদ্ধান্ত নিয়েছিলেন খুলনা অধিনায়ক মাহমুদউল্লাহ। আজও টস জিতে সিদ্ধান্ত পাল্টালেন না খুলনা অধিনায়ক। শেরেবাংলা স্টেডিয়ামের উইকেট দেখে হয়তো পরে ব্যাটিং করাই নিরাপদ বলে মনে করেছেন মাহমুদউল্লাহ।




রংপুরের বিপক্ষে ম্যাচে বল হাতে তেমন ভালো করতে পারেননি খুলনার কার্লোস ব্রাফেট। তাঁকে আজ একাদশের বাইরে রেখে প্রোটিয়া অলরাউন্ডার ডেভিড উইজেকে অন্তর্ভুক্ত করেছে খুলনা। ঢাকার একাদশে কোনো পরিবর্তন নেই। ঢাকার অধিনায়ক সাকিব আল হাসান কিন্তু টস হেরে খুশি। তাঁর ভাষ্য, ‘টস হেরে ভালোই হয়েছে। কি সিদ্ধান্ত নেব বুঝতে পারছিলাম না। আগের ম্যাচে প্রথম ইনিংসে ব্যাট করে ভালো সংগ্রহ পেয়েছিলাম।’


</p><li><a href='https://www.prothomalo.com/sports/article/1573678/%E0%A6%8F%E0%A6%AB%E0%A6%8F-%E0%A6%95%E0%A6%BE%E0%A6%AA-%E0%A6%A8%E0%A7%9F-%E0%A6%B2%E0%A6%BF%E0%A6%97%E0%A7%87%E0%A6%87-%E0%A6%A8%E0%A6%9C%E0%A6%B0-%E0%A6%B2%E0%A6%BF%E0%A6%AD%E0%A6%BE%E0%A6%B0%E0%A6%AA%E0%A7%81%E0%A6%B2%E0%A7%87%E0%A6%B0' target='_blank' >এফএ কাপ নয়, লিগেই নজর লিভারপুলের</a><br><p>[
গত রাতে এফএ কাপের তৃতীয় রাউন্ডের ম্যাচে উলভারহ্যাম্পটনের সঙ্গে ২-১ গোলে হেরে বিদায় নিয়েছে লিভারপুল।
না হয় মানা গেল...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2019/01/08/787ed200c3dc6971df9661375032ae96-5c343905d2bb3.jpg?jadewits_media_id=1408026"><p>






না হয় মানা গেল এফএ কাপ নয় লিগ শিরোপাকেই পাখির চোখ করেছেন ইয়ুর্গেন ক্লপ। এরপরও ইংল্যান্ডের প্রাচীনতম জাতীয় ফুটবল টুর্নামেন্টের তৃতীয় রাউন্ড থেকে বাদ পড়া যে কোনো লিভারপুল সমর্থককেই কষ্ট দেবে। কাল উলভারহ্যাম্পটনের মাঠে ২-১ গোলে হেরে ক্লপের শিষ্যরা এফএ কাপ অভিযান থেকে খালি হাতেই ঘরে ফিরেছে।




অথচ এই মৌসুমে লিভারপুলের ফর্ম অন্যরকম ইঙ্গিতই দিয়েছে। ইংলিশ প্রিমিয়ার লিগের পয়েন্ট তালিকার শীর্ষ দল তারা। দ্বিতীয় স্থানে থাকা ম্যানচেস্টার সিটির থেকে চার পয়েন্ট এগিয়ে। ২৮ বছরের লিগ না জেতার আক্ষেপ এবারই মেটাবেন বলে যেন পণ করেছেন লিভারপুল কোচ ক্লপ। গত বছর চ্যাম্পিয়নস লিগের ফাইনালে উঠেও খালি হাতে ফেরা লিভারপুল এবার জিততে চায় সে শিরোপাটাও। তাই এফএ কাপ জেতাটা যে তাদের মূল লক্ষ্য নয়, সেটা বোঝা গিয়েছিল গত রাতের ম্যাচের মূল একাদশ দেখেই। লিভারপুলের শক্তিশালী মূল একাদশ থেকে নয়জনকে বসিয়ে একটা নতুন দল কালকে নামিয়েছিলেন ক্লপ। এই ম্যাচে তিনজন আনকোরা খেলোয়াড় অভিষিক্ত হয়েছেন লিভারপুলের হয়ে। ১৮ বছর বয়সী পর্তুগিজ রাইটব্যাক রাফা কামাচো, ১৭ বছর বয়সী ইংলিশ মিডফিল্ডার কার্টিস জোনস আর ১৬ বছর বয়সী ডাচ সেন্টারব্যাক কি-জানা হোয়েভার। এদের মধ্যে হোয়েভার লিভারপুলের ইতিহাসেরই তৃতীয় সর্বকনিষ্ঠ খেলোয়াড়। মোহাম্মদ সালাহ, সাদিও মানে, অ্যান্ড্রু রবার্টসন, ভার্জিল ফন ডাইক, অ্যালিসন বেকারের মতো পরীক্ষিত যোদ্ধাদের জায়গায় এই ম্যাচে নেমেছিলেন সিমোন মিনিওলেত, ডিভক অরিগি, ড্যানিয়েল স্টারিজ, আলবার্তো মোরেনোর মতো খেলোয়াড়েরা, যারা বলতে গেলে লিভারপুলের মূল একাদশে সুযোগই পান না। ওদিকে উলভারহ্যাম্পটন কোচ নুনো এসপিরিতো সান্তো নিজের একাদশ নিয়ে আবার ক্লপের মত এত পরীক্ষা-নিরীক্ষা করেননি। উলভসের হয়ে গত রাতে মাঠে নামা রাউল জিমেনেজ, হোয়াও মুতিনহো, ডিওগো জোতা, রুবেন নেভেস, কনর কোডি, উইলি বলি, রুবেন ভিনাগ্রে - এরা উলভসের শক্তিশালী একাদশেরই খেলোয়াড়। ফলে আনকোরা লিভারপুলকে হারানোর এই মোক্ষম সুযোগ হেলায় হারায়নি তারা। জিমেনেজ আর নেভেসের গোলই যথেষ্ট ছিল লিভারপুলকে এফএ কাপ থেকে বিদায় করে দেওয়ার জন্য। ওদিকে লিভারপুলের হয়ে সান্ত্বনাসূচক গোলটা করেছেন বেলজিয়ান স্ট্রাইকার অরিগি।সব প্রতিযোগিতা মিলিয়ে এই মৌসুমে প্রথমবারের মতো টানা দুই ম্যাচ হারল লিভারপুল। গত সপ্তাহে লিগে ম্যানচেস্টার সিটির বিপক্ষেও হেরেছে তারা। জয়ের ধারায় ফিরে আসার লক্ষ্যে সামনের শনিবারে লিগে ব্রাইটনের বিপক্ষে মাঠে নামছে তারা। ওদিকে লিভারপুলকে হারানোর আত্মবিশ্বাসকে পুঁজি করে এই শনিবারই লিগের দ্বিতীয় স্থানে থাকা ম্যানচেস্টার সিটির বিপক্ষে লড়তে নামবে উলভস।


</p><li><a href='https://www.prothomalo.com/sports/article/1573664/%E0%A6%95%E0%A7%8B%E0%A6%B9%E0%A6%B2%E0%A6%BF-%E0%A6%B6%E0%A6%BE%E0%A6%B8%E0%A7%8D%E0%A6%A4%E0%A7%8D%E0%A6%B0%E0%A7%80%E0%A6%B0-%E0%A6%95%E0%A6%BE%E0%A6%9B%E0%A7%87-%E0%A6%85%E0%A6%B8%E0%A7%8D%E0%A6%9F%E0%A7%8D%E0%A6%B0%E0%A7%87%E0%A6%B2%E0%A6%BF%E0%A7%9F%E0%A6%BE-%E0%A6%9C%E0%A7%9F-%E0%A6%AC%E0%A6%BF%E0%A6%B6%E0%A7%8D%E0%A6%AC%E0%A6%95%E0%A6%BE%E0%A6%AA-%E0%A6%9C%E0%A7%9F%E0%A7%87%E0%A6%B0' target='_blank' >কোহলি-শাস্ত্রীর কাছে অস্ট্রেলিয়া জয় বিশ্বকাপ জয়ের চেয়েও কৃতিত্বের</a><br><p>[
অস্ট্রেলিয়ার মাটিতে সিরিজ জয়কে বিশ্বকাপ জয়ের চেয়েও এগিয়ে রাখছেন বিরাট কোহলি ও রবি শাস্ত্রী
পূর্বসুরী অধিনায়কেরা...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2019/01/08/fa24c898fba29f65722138172aabdd1e-5c34291df343f.jpg?jadewits_media_id=1408001"><p>






পূর্বসুরী অধিনায়কেরা পারেননি। সৌরভ গাঙ্গুলি গিয়েছিলেন সবচেয়ে কাছে। মোহাম্মদ আজহারউদ্দিন কিংবা মহেন্দ্র সিং ধোনিকেও ফিরতে হয়েছে ব্যর্থ হাতে। অস্ট্রেলিয়ার মাটিতে টেস্ট সিরিজ জেতা হয়নি। ৭১ বছর পর বিরাট কোহলির নেতৃত্বে অস্ট্রেলিয়ার মাটিতে এই অধরা সাফল্যের দেখা পেয়েছে ভারত। আনন্দটা তাই মাত্রা ছাড়িয়ে যাওয়াই স্বাভাবিক। সেটি এতটাই যে ছাপিয়ে গেছে বিশ্বকাপকেও!




ভারতের বর্তমান দলটির অধিনায়ক ও কোচ দুজনেই বিশ্বকাপ জিতেছেন। ১৯৮৩ বিশ্বকাপের ফাইনাল না খেললেও ভারতের প্রথম বিশ্বকাপজয়ী সেই দলের সদস্য ছিলেন শাস্ত্রী। আর কোহলি খেলেছেন ২০১১ বিশ্বকাপের পুরো টুর্নামেন্টেই। দুজনেই বিশ্বকাপ জয়ের চেয়ে অস্ট্রেলিয়ার মাটিতে সিরিজ জয়কে এগিয়ে রাখছেন।




ভারতের অধিনায়ক কোহলি সংবাদমাধ্যমকে বলেন, ‘২০১১ বিশ্বকাপ দলের সদস্য ছিলাম। তবে এর আগে বিশ্বকাপ না জেতার আক্ষেপটা মনের মধ্যে ছিল না। ঘরের মাঠে খেলেছি ও জিতেছি...দলের সিনিয়র খেলোয়াড়দের সেই আবেগটা ছিল। হ্যাঁ মুহূর্তটা আমার জন্য দারুণ ছিল তবে যদি জিজ্ঞেস করেন কোন মুহূর্তটি বেশি আবেগপূর্ণ, তাহলে বলব এই জয়টি। কারণ এটি (অস্ট্রেলিয়ায়) আমার তৃতীয় সফর এবং আমি দেখেছি এখানে জেতা কতটা কঠিন। এই দৃষ্টিকোণ থেকে সিরিজ জেতাটা আমার কাছে বেশি আবেগপূর্ণ ব্যাপার। এবং অবশ্যই বিশেষ কিছু। আমরা এক ম্যাচের বিস্ময় না হয়ে ঘরের বাইরে সিরিজ জিততে চেয়েছিলাম। সব পরিকল্পনামতো হওয়ায় নিজেদের পূর্ণ মনে হচ্ছে। কারণ আমাদের একটা লক্ষ্য ছিল সেটি পূরণ করেছি কাউকে দেখানোর জন্য নয়, বরং নিজেদের প্রমাণের জন্য। এসব দিক থেকে এই জয়টা আমার কাছে বিশেষ কিছু।’




কোচ শাস্ত্রীর জন্য এই জয় ভীষণ তৃপ্তির। গত ইংল্যান্ড সফরে বিদেশের মাটিতে ভারতের সেরা দল হিসেবে কোহলিদের এই দলকে বেছে নিয়েছিলেন শাস্ত্রী। এরপর থেকেই তাঁর মুণ্ডুপাত করেছেন স্বয়ং ভারতেরই কিংবদন্তিরা। কিন্তু কোহলিরা অস্ট্রেলিয়ায় সিরিজ জেতায় শাস্ত্রীর গলার জোর আরও বাড়ল। কাল সিডনিতে খেলা শেষে সংবাদমাধ্যমকে শাস্ত্রী বলেছেন, ‘এই জয় আমার কাছে কতটা তৃপ্তির সে কথা বুঝিয়ে বলছি, ৮৩ বিশ্বকাপ জয়, ৮৫ বিশ্বচ্যাম্পিয়নশিপ—এসব টুর্নামেন্ট জয়ের সমান এই জয়। কিংবা তার চেয়েও বেশি কৃতিত্বের। কারণ কোহলিরা জিতেছেন ক্রিকেটের সেরা সংস্করণ—টেস্ট। যেটি সবচেয়ে কঠিন।’


</p><li><a href='https://www.prothomalo.com/sports/article/1573656/%E0%A6%9F%E0%A6%BF%E0%A6%AD%E0%A6%BF%E0%A6%A4%E0%A7%87-%E0%A6%86%E0%A6%9C%E0%A6%95%E0%A7%87%E0%A6%B0-%E0%A6%96%E0%A7%87%E0%A6%B2%E0%A6%BE-%E0%A6%B8%E0%A7%82%E0%A6%9A%E0%A6%BF' target='_blank' >টিভিতে আজকের খেলা সূচি</a><br><p>[
টেলিভিশনের পর্দায় আজ যে খেলাগুলো দেখবেন:
বিপিএল
গাজী টিভি ও মাছরাঙা
ঢাকা-খুলনা
দুপুর...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2014/07/08/1ce6dd599d9af59bc8521cafd69a1434-9.jpg?jadewits_media_id=173497"><p>

টেলিভিশনের পর্দায় আজ যে খেলাগুলো দেখবেন:




বিপিএল




গাজী টিভি ও মাছরাঙা




ঢাকা-খুলনা




দুপুর ১২-৩০ মি.




কুমিল্লা-রংপুর




বিকেল ৫-২০ মি.




৩য় ওয়ানডে




স্টার স্পোর্টস সিলেক্ট ১




নিউজিল্যান্ড-শ্রীলঙ্কা




ভোর ৪টা




উইমেন্স বিগ ব্যাশ




সনি সিক্স




থান্ডার-রেনেগেডস




সকাল ৮-৫০ মি.




রঞ্জি ট্রফি




স্টার স্পোর্টস ১




তামিলনাড়ু-দিল্লি




সকাল ১০টা




বিগ ব্যাশ লিগ




সনি সিক্স




থান্ডার-হিট




বেলা ২-১৫ মি.




এশিয়ান কাপ ফুটবল




স্টার স্পোর্টস ৩




ইরাক-ভিয়েতনাম




সন্ধ্যা ৭-৩০ মি.




সৌদি আরব-উত্তর কোরিয়া




রাত ১০টা




আই লিগ




স্টার স্পোর্টস ৩




অ্যারোজ-ইস্টবেঙ্গল




বেলা ২-৩০ মি.




ওয়ার্ল্ড টেনিস চ্যালেঞ্জ




সনি ইএসপিএন




টিম ক্যাশ-টিম লেকন্তে




বেলা ২টা




ব্যাডমিন্টন




স্টার স্পোর্টস ১




প্রিমিয়ার ব্যাডমিন্টন লিগ




সন্ধ্যা ৭-২০ মি.


</p><li><a href='https://www.prothomalo.com/sports/article/1573641/%E0%A6%AD%E0%A6%BE%E0%A6%B0%E0%A6%A4%E0%A7%87%E0%A6%B0-%E0%A6%95%E0%A6%BE%E0%A6%9B%E0%A7%87-%E0%A6%B9%E0%A6%BE%E0%A6%B0%E0%A6%BE%E0%A7%9F-%E0%A6%8F%E0%A6%AE%E0%A6%A8-%E0%A6%B8%E0%A6%B0%E0%A7%8D%E0%A6%AC%E0%A6%A8%E0%A6%BE%E0%A6%B6' target='_blank' >ভারতের কাছে হারায় এমন সর্বনাশ!</a><br><p>[
এশিয়ান কাপ ফুটবলে ভারতের কাছে হারায় বরখাস্ত করা হয়েছে থাইল্যান্ডের সার্বিয়ান কোচ মিলোভান রাজেভাচকে।
বিষয়টি হয়তো...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2019/01/07/d3ef569d0ff26ec65920e57ea725710a-5c3378ce5a4e4.jpg?jadewits_media_id=1407959"><p>






বিষয়টি হয়তো অনুমিতই ছিল! এশিয়ান কাপ ফুটবলে ভারতের কাছে ৪-১ গোলে হার কোনোভাবেই মেনে নিতে পারবে না থাইল্যান্ড ফুটবল অ্যাসোসিয়েশন। এর ফলে নড়েচড়ে বসবে তারা এটাও বোঝা গিয়েছিল। হারের দায় মেটাতে কাল বরখাস্ত করা হয়েছে থাইল্যান্ড কোচ মিলোভান রাজেভাচকে। গতকাল রাতেই চুকে গিয়েছে থাইল্যান্ড-মিলোভান সম্পর্ক। এশিয়া কাপের এখনো দুই ম্যাচ বাকি দেশটির।




ফিফা র‍্যাঙ্কিংয়ে ভারতই এগিয়ে। থাইল্যান্ড যেখানে ১১৮, ভারত ৯৭। তারপরও পরশু এশিয়ান কাপে ভারতের কাছে ৪-১ গোলে হারটা বড় ধাক্কা মনে করছে থাইল্যান্ড। ১-১ সমতা নিয়ে বিরতিতে যাওয়া থাইল্যান্ড বিরতির পর খেয়েছে আরও তিনটি গোল। এভাবে হেরে যাওয়াটা মেনে নিতে পারেনি থাইল্যান্ড ফুটবল অ্যাসোসিয়েশনের প্রধান সোমায়ত পম্পাংমুং, ‘দেশের বাকি সব ফুটবলপ্রেমীর মতো আমিও খুবই হতাশ। এমন হারের পর ফুটবল অ্যাসোসিয়েশনের সভাপতি হিসেবে আমি তো বসে থাকতে পারি না।’ আর সভাপতিদের বসে না থাকার মানেই তো কোচের চাকরিচ্যুত হওয়া। ফুটবলে এটাই নির্মম সত্য।




৬৫ বছর বয়সী সার্বিয়ান মিলোনাভ ২০১৭ সালে থাইল্যান্ড দলের দায়িত্ব গ্রহণ করেন। পারফরমেন্স ভালো হওয়ার সুবাদে ২০১৮ সালে তাঁর সঙ্গে ২০২০ সাল পর্যন্ত চুক্তি করে থাই ফুটবল। কিন্তু সম্পর্কটা চুকে গেল ২০১৯ এর শুরুতেই। থাইল্যান্ডের আগে আলজেরিয়া ও কাতারের কোচ হিসেবেও দায়িত্ব পালন করেছেন মিলোভান রাজেভাচ। তাঁর অধীনেই ২০১০ বিশ্বকাপে কোয়ার্টার ফাইনালে খেলেছে ঘানা।




 


</p></ol>
    </body>
</html>     

