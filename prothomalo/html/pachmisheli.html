
<html>
    <head>
    <meta charset="UTF-8">
    <title>Prothom Alo Link Scraping</title>
    </head>
    <body>
        <h2>Pachmisheli</h2>
<ol><li><a href='https://www.prothomalo.com/pachmisheli/article/1573337/%E0%A6%A7%E0%A6%A8%E0%A7%8D%E0%A6%AF%E0%A6%AC%E0%A6%BE%E0%A6%A6%E0%A7%87%E0%A6%B0-%E0%A6%A6%E0%A7%87%E0%A6%B6%E0%A7%87' target='_blank' >ধন্যবাদের দেশে</a><br><p>[
রূপবৈচিত্র্যে জাপানের একেকটা জায়গা একেক রকম। কিন্তু বিনয়, সহমর্মিতা, শৃঙ্খলা, ভদ্রতায় প্রত্যেক জাপানি যেন এক সুতোয় গাঁথা।
জাপানে বেড়াতে যাব—এটা জানার পর থেকেই বেশ চিন্তিত হয়ে পড়লেন মা। দেশের জামালপুর গেলেই...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2019/01/05/be5220eed3f057fbd9f52400271b5dca-5c3088b7918da.jpg?jadewits_media_id=1407413"><p>

রূপবৈচিত্র্যে জাপানের একেকটা জায়গা একেক রকম। কিন্তু বিনয়, সহমর্মিতা, শৃঙ্খলা, ভদ্রতায় প্রত্যেক জাপানি যেন এক সুতোয় গাঁথা।




জাপানে বেড়াতে যাব—এটা জানার পর থেকেই বেশ চিন্তিত হয়ে পড়লেন মা। দেশের জামালপুর গেলেই চিন্তায় তাঁর ঘুম হয় না, আর এ তো জাপান! কী খাব, ঠান্ডায় টিকতে পারব কি না—এমন নানা বিষয় নিয়ে তাঁর চিন্তা! অবশ্য মাকে দোষও দেওয়া যায় না। শুরুতেই তাঁর চিন্তার একটা খোরাক জোগালাম। বিমানবন্দরে যাওয়ার পথেই আবিষ্কার করলাম, ক্যামেরার চার্জার ঠিকই নিয়েছি, কিন্তু ক্যামেরাই নেওয়া হয়নি। আর জাপান ভ্রমণের তৃতীয় দিনই প্রমাণ পেলাম আমাকে নিয়ে চিন্তার যথেষ্ট কারণ আছে!




মুগ্ধতার শুরু




জাপানে বাস থেকে নামার সময় টিকিট দেখাতে হয় চালককে। টিকিট দেখে সন্তুষ্ট হয়ে রোবটের মতো মাথা নিচু করে ধন্যবাদ দেবেন যাত্রীকে। যাত্রী নেমে গেলেই বন্ধ হয়ে যাবে স্বয়ংক্রিয় দরজা, সঙ্গে সঙ্গে আবার ছুটবে বাস। টিকিট দেখিয়ে নেমে গেলাম। বাস চলে যেতেই মনে পড়ল, এই বাসেই আমার সবকিছু। অর্থাৎ মানিব্যাগ। একবার মনে হলো, বাংলা সিনেমার নায়কের মতো বাসের পেছনে ছুটি। তবে মাথা গরম করলাম না (ডিসেম্বরে জাপানে তীব্র শীত, মাথা গরম করার সুযোগই নেই)। জাপানি বন্ধু শিমা অবাক হয়ে আমার দিকে তাকিয়ে আছে দেখে বললাম, ‘মনে হয় মানিব্যাগ বাসে ফেলে এসেছি।’




একটা বিস্ময়সূচক প্রতিক্রিয়া দেখিয়ে সে বলল, ‘কী ছিল মানিব্যাগে?’




‘সব ডলার। আইডি কার্ড।’




ছুটলাম বাসস্ট্যান্ডের দিকে। বাসের সময়সূচি লেখা বোর্ড থেকে কেন্দ্রীয় বাস অফিসে ফোন দিল শিমা। বাস অফিস কয়েকটা প্রশ্ন করল। কী রঙের মানিব্যাগ, কোন সিটে বসেছিলাম ইত্যাদি। তারপর বলল, ‘আমরা পেলে জানাব।’ পেলে জানাব—এই কথা সম্পর্কে ভালোই ধারণা আছে। তাই হাল ছেড়ে দিয়ে হোস্টেলে ফিরে এলাম। হোস্টেলের অভ্যর্থনাকারী শুনে চিন্তিত হয়ে পড়লেন। হওয়ারই কথা, মানিব্যাগ না পেলে বিলটা দেব কীভাবে?




ঠিক ১০ মিনিটের মাথায় ফোন এল। বাস অফিস থেকে একজন ফোনে জানালেন, ‘নিকটস্থ চকোকুনোমোরি স্টেশনে এসো। তোমার মানিব্যাগ নিয়ে বাস আসছে।’




দ্রুত স্টেশনে গেলাম। সত্যি সত্যি একটা যাত্রীশূন্য বাস এসে থামল। দরজা খুলে চালক আমার হাতে ধরিয়ে দিলেন মানিব্যাগ এবং আমি কিছু বলার আগেই ধন্যবাদ দিয়ে চলে গেলেন।




বলা যায় তখন থেকেই জাপানের প্রতি মুগ্ধতার শুরু। প্রাকৃতিক সৌন্দর্য, চাকচিক্যের চেয়েও জাপানিদের নম্র-ভদ্র ব্যবহার, শৃঙ্খলাই বেশি মুগ্ধ করেছে আমাকে। জাপানে কাটানো আট দিনে যতবার ধন্যবাদ বা ‘আরিগাতো গোজাইমাস’ শুনেছি, জীবনে অতগুলো কলাও বোধ হয় খাইনি!




১৪ হাজার মানুষের শহরে




হাকোনে নামের একটা শহরে গিয়েছিলাম। রাজধানী টোকিও থেকে কিছুটা দূরের এই শহরে প্রায় ১৪ হাজার মানুষের বসবাস। ফুজি পর্বত, শিন্তো ধর্মের মন্দির, আশি হ্রদ, গোরা পার্ক, জাপানের প্রথম উন্মুক্ত জাদুঘর, কাচের জাদুঘরসহ বিভিন্ন ধরনের জাদুঘর দেখতে প্রচুর পর্যটক ভিড় করেন হাকোনেতে। আগ্নেয়গিরি থাকায় ঐতিহ্যবাহী হট স্প্রিংয়ের জন্যও বিখ্যাত এই শহরটা।




জাপানিজ অ্যানিমেতে যেমন পাহাড়ঘেরা ছোট্ট, ছিমছাম শহর দেখা যায়, হাকোনে ঠিক তেমনই। হাকোনে নামটার অর্থ জানতে না পেরে নিজেই একটা অর্থ দাঁড় করিয়ে ফেললাম। ট্রেন থেকে নেমে বিস্ময়ে হাঁ করে এক কোণে দাঁড়িয়ে থাকা যায় বলেই বোধ হয় এর নাম হাকোনে। মনে হলো সিনেমার কোনো সেটে ঢুকে পড়েছি। একটু পরপর যাওয়া–আসা করছে ছোট ছোট রঙিন ট্রেন। যাত্রীরা উঠছে চকচকে কিন্তু পুরোনো আমলের গাড়িতে। এক পাশে দাঁড়িয়ে আছে বহু পুরোনো টানা রিকশা। স্টেশন ঘিরেই ছোট্ট একটা বাজার। সারি সারি দোকানে খাবার, স্মারক সাজিয়ে রাখা। দোকানি হাসিমুখে আমন্ত্রণ জানাচ্ছেন সবাইকে।




পর্যটন শহর হলেও অসম্ভব রকমের নীরবতা হাকোনেতে। নীরবতার চিত্র আসলে পুরো জাপানেই। সবাই খুব মৃদু স্বরে কথা বলে। বাস-ট্রেনে তো ফোনে কথা বলাই নিষেধ। যত প্রয়োজনই হোক, বাস-ট্রেনে ফোনে কথা বলা যাবে না। কারণ, অন্য যাত্রীরা বিরক্ত হতে পারেন। একই চিত্র হাকোনেতেও। সন্ধ্যা ৬টার পর সব সুনসান।




হাকোনের সবচেয়ে বড় আকর্ষণ ফুজি পর্বত। কুয়াশা, বৃষ্টি আর মেঘের কারণে এক দিনও ভালোভাবে দেখতে পারিনি তার আসল রূপ। ফুজি দেখার জন্য নানা ব্যবস্থা করেছে শহর কর্তৃপক্ষ। দুই পাহাড়ের মাঝখানে তৈরি ৪০০ মিটার লম্বা ঝুলন্ত সেতু মিশিমা স্কাইওয়াক থেকে কিংবা আশি হ্রদে জাহাজে চেপে বা রোপওয়ে, কেব্​ল কারে চড়ে দেখা যায় ১২ হাজার ৩৮৯ মিটার উঁচু এই পর্বত।




নানা মাধ্যমে ফুজির নাগাল পাওয়ার চেষ্টায় দেখা গেছে আশি হ্রদের বিভিন্ন রূপ। আগ্নেয়গিরি থেকে সৃষ্ট হ্রদটার তীরেই রয়েছে প্রাচীন শিন্তো ধর্মের কয়েক শ বছরের পুরোনো মন্দির। আশি হ্রদের পাড়ে বসে যেমন উপভোগ করেছি শান্ত নীল জলধারা, তেমনি কেব্​ল কারে চড়ে কোমাগাতাকে পর্বতের চূড়ায় উঠে দেখেছি সূর্যাস্তের সময় কেমন বদলে যায় রোদ ঝলমলে লেকটা।




আশি হ্রদের মতো গোরা পার্কও রোদ ঝলমলে। ১৯১৪ সালে নির্মিত পাহাড়ঘেরা এই পার্কে ঢুকতেই স্বাগত জানায় খোলা আকাশ আর স্বচ্ছ পানির ফোয়ারা। সবুজের সমারোহ, ফুলের বাগান ছাড়াও পার্কটিতে রয়েছে ঐতিহ্যবাহী জাপানি টি–হাউস। বহু বছর আগে জঙ্গলের ভেতরের এই টি–হাউসে ঐতিহ্যবাহী চা উৎসব করত জাপানিরা।




উৎসব আরও আছে




একদিন গেলাম কামাকুরা নামের একটা শহরে। সাগরপারের এই শহরে বিশাল বুদ্ধমূর্তি। সেখান থেকে খুব কাছেই এনোশিমার বাতিঘর। সন্ধ্যায় চোখ ধাঁধানো আলোকসজ্জা আর সুরে বর্ণিল হয়ে ওঠে সি ক্যান্ডেল নামের ৬০ মিটার উঁচু বাতিঘর এবং পার্ক। সার্ফিংয়ের জন্যও বেশ পরিচিত এনোশিমা। সকাল হলেই শত শত সার্ফার সার্ফবোর্ড নিয়ে হেঁটে বা সাইকেলে চেপে ছোটে সৈকতের দিকে। আর শিশুরা মা–বাবার হাত ধরে ভিড় করে এনোশিমা অ্যাকুরিয়ামে। বিভিন্ন সামুদ্রিক প্রাণী আর ডলফিনের খেলা দেখে আনন্দে মাতে ছেলেমেয়েরা।




জাপানিরা যেখানে এক সুতোয় গাঁথা




জাপানের যোগাযোগব্যবস্থা অতুলনীয়। আট দিনে ঘুরেছি ছয়টি শহরের বিভিন্ন জায়গায়। জাদুঘরগুলোর কথা তো বলাই হলো না। এককথায় রূপ-বৈচিত্র্যে জাপানের একেকটা জায়গা একেক রকম। কিন্তু বিনয়, সহমর্মিতা, শৃঙ্খলা, ভদ্রতায় সব জাপানি যেন এক সুতোয় গাঁথা। এই শান্ত মানুষগুলোই জাপানের আসল সৌন্দর্য। আরিগাতো গোজাইমাস জাপান!




তথ্য সত্য




● জাপানে ‘বিড়াল ক্যাফে’ রয়েছে, যেখানে গিয়ে আপনি কফি পান করতে পারেন, পারেন বিড়ালের সঙ্গে সময় কাটাতে। জাপান ছাড়া এমন ক্যাফের দেখা মেলে কোরিয়ায়।




● ২০১৫ সাল পর্যন্ত জাপানে মধ্যরাতে নাচানাচির ব্যাপারে বাধ্যবাধকতা ছিল।




● জাপানে প্রতিবছর প্রায় ১ হাজার ৫০০ বার ভূমিকম্প হয়।




● জাপানের মোট জনসংখ্যার অন্তত ৫০ হাজার মানুষের বয়স ১০০ বছরের ওপরে।




● ‘কঙ্গো গুমি অ্যান্ড কোম্পানি’ নামে বিশ্বের সবচেয়ে পুরোনো প্রতিষ্ঠানটি ছিল জাপানে। ২০০৬ সালে বন্ধ হওয়া প্রতিষ্ঠানটির গোড়াপত্তন হয়েছিল ৫৭৮ খ্রিষ্টপূর্বাব্দে।




● জাপানে প্রায় ৬ হাজার ৮০০ দ্বীপ রয়েছে।




● বিশ্বের বিভিন্ন দেশের মধ্যে জাপানের ট্রেন–ব্যবস্থা সবচেয়ে সময়নিষ্ঠ। এ দেশের ট্রেনগুলো গড়ে বিলম্ব করে ১৮ সেকেন্ড।




● জাপানে শিশুদের ডায়াপারের চেয়ে বুড়োদের ডায়াপারের বিক্রির পরিমাণ বেশি!




● জাপানে একটি ভবনের পাট ফুঁড়ে মহাসড়ক চলে গেছে। ভবনটি ‘গেট টাওয়ার বিল্ডিং’ নামে পরিচিত।




● অকুনোশিমা জাপানের ছোট্ট দ্বীপ। তবে এই দ্বীপটি ‘র​্যাবিট আইল্যান্ড’ নামেই পরিচিত! হাজার হাজার মুক্ত খরগোশ এখানে ঘুরে বেড়ায়।




● জাপানে অধিকাংশ সড়কের নাম নেই।




● শুধু জাপানের মানুষই পারে ২০ ভাবে ‘দুঃখিত’ বলতে।




সূত্র: হাফিংটন পোস্ট, বিবিসি, ফ্যাক্ট স্লাইড




 


</p><li><a href='https://www.prothomalo.com/pachmisheli/article/1573308/%E0%A6%93-%E0%A6%86%E0%A6%AE%E0%A6%BE%E0%A6%B0-%E0%A6%A6%E0%A7%87%E0%A6%B6%E0%A7%87%E0%A6%B0-%E0%A6%AE%E0%A6%BE%E0%A6%9F%E0%A6%BF' target='_blank' >ও আমার দেশের মাটি</a><br><p>[
খুলনা বিশ্ববিদ্যালয়ের আচার্য জগদীশচন্দ্র বসু একাডেমিক ভবন। এই ভবনের নিচতলায়...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2019/01/05/bf45f90c135865a99059f3ebfac9cab4-5c305c522e16b.jpg?jadewits_media_id=1407356"><p>

খুলনা বিশ্ববিদ্যালয়ের আচার্য জগদীশচন্দ্র বসু একাডেমিক ভবন। এই ভবনের নিচতলায় কিছুদূর এগোতেই নিচে নামার সিঁড়ি। নিচতলা থেকে আরও নিচে! সঙ্গের বন্ধু তাই রসিকতা করে বলল, ‘সয়েল আর্কাইভ বা মৃত্তিকা সংরক্ষণাগার দেখতে হলে মাটির নিচে গিয়েই দেখতে হবে দেখছি।’




মাটির ২০ ফুট নিচে নেমে দেখি কলাপসিবল গেটে তালা ঝুলছে। তবে কি আজ আর্কাইভ বন্ধ? একজন আরেজনের দিকে তাকিয়ে ওপরে প্রায় উঠেই এসেছি, তখন দেখা সংরক্ষণাগারের তত্ত্বাবধায়ক উজ্জ্বল কুন্ডুর সঙ্গে। তিনি নিচে নিয়ে গেলেন। জানালেন, নিরাপত্তার স্বার্থে তালা দিয়ে রেখেছেন। বিশ্ববিদ্যালয় খোলা থাকলে অবশ্য নয়টা থেকে পাঁচটা পর্যন্ত আর্কাইভ খোলাই থাকে।




ফটক খুলতেই জ্যামিতিক আকৃতির ঘরে দেখি থরে থরে শত শত বাক্স সাজানো। সেসব বাক্সেই বন্দী পুরো বাংলাদেশের মাটি। প্রায় এক হাজার বর্গফুটের ছোট একটি ঘরে টেকনাফ থেকে তেঁতুলিয়াকে সংরক্ষণ করা হয়েছে। একটি বাক্সের মধ্যে রাখা আরও তিনটি বাক্স। আর তাতে রয়েছে মাটি। বাক্সের গায়ে আবার নম্বর বসানো। জিজ্ঞেস করতেই জানা গেল, এই নম্বরই মাটির পরিচয়। পুরো বাংলাদেশকে পাঁচটি অঞ্চলে ভাগ করে তাদের মধ্যে দেওয়া হয়েছে প্লট নম্বর। প্লট নম্বর দেখে বলে দেওয়া যাবে কোনটি কোন অঞ্চলের মাটি। ১৬৯৮টি প্লটের ৪২২৫টি মাটির নমুনা সংরক্ষণ করা হয়েছে এখানে। আর্কাইভের এক মাথায় রয়েছে বাংলাদেশের মানচিত্র, যেখানে অঞ্চল ও প্লট নম্বর দেওয়া রয়েছে, যার সঙ্গে মিলিয়ে যে কেউ বুঝে নিতে পারবেন সে জায়গার মাটি কোনটি।




ছোটখাটো আর্কাইভটি সংগ্রহের দিক দিয়ে বেশ সমৃদ্ধ। বাংলাদেশ বন বিভাগের সঙ্গে খুলনা বিশ্ববিদ্যালয়ের ফরেস্ট্রি অ্যান্ড উড টেকনোলজি বিভাগের যৌথ উদ্যোগে, জাতিসংঘের খাদ্য ও কৃষি সংস্থার (এফএও) কারিগরি সহায়তায় এবং যুক্তরাষ্ট্রের ইউএসএইডের আর্থিক সহযোগিতায় এই মৃত্তিকা আর্কাইভ গড়ে তোলা হয়েছে। ভবিষ্যতে একে আরও সমৃদ্ধ করার পরিকল্পনা আছে। জানালেন উজ্জ্বল কুন্ডু। বন বিভাগ, কৃষি বিভাগ, পরিবেশ বিভাগ, মৃত্তিকা সম্পদ বিভাগসহ কৃষির সব খাতের জন্য গবেষণাকে সহজ করার জন্যই গত বছরের ৮ অক্টোবর উদ্বোধন করা হয়েছে এই আর্কাইভ।




 


</p><li><a href='https://www.prothomalo.com/pachmisheli/article/1573301/%E0%A6%B6%E0%A6%96-%E0%A6%A5%E0%A7%87%E0%A6%95%E0%A7%87-%E0%A6%B8%E0%A7%8D%E0%A6%AC%E0%A6%B0%E0%A7%8D%E0%A6%A3' target='_blank' >শখ থেকে স্বর্ণ</a><br><p>[
ডাকটিকিটের সমৃদ্ধ এক সংগ্রহ আছে শেখ শফিকুল ইসলামের। তাঁর কাছে আছে পূর্ববঙ্গের...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2019/01/05/acf85196f6d1eedb31539ce1db5b74d9-5c30588293a86.jpg?jadewits_media_id=1407333"><p>

ডাকটিকিটের সমৃদ্ধ এক সংগ্রহ আছে শেখ শফিকুল ইসলামের। তাঁর কাছে আছে পূর্ববঙ্গের রাজস্ব ডাকটিকিটও। এই সংগ্রহ প্রদর্শন করে ইন্দোনেশিয়ায় আয়োজিত ‘ফোর নেশনস স্ট্যাম্প এক্সিবিশনে’ স্বর্ণ জিতেছেন তিনি। আন্তর্জাতিক প্রদর্শনীতে বাংলাদেশি ডাকটিকিট সংগ্রাহকদের মধ্যে এটাই প্রথম স্বর্ণপদক। শেখ শফিকুল ইসলাম এই সংগ্রহসহ আরও তিনটি সংগ্রহ দেখালেন আমাদের।




শেখ শফিকুল ইসলামের ভাষায়, ‘প্রাইমারি স্কুলে পড়ার সময় থেকেই ডাকটিকিট সংগ্রহ করছি। এখন আমার বয়স ৫৮। দীর্ঘ এই সময়ে সংগ্রহ কম হয়নি!’ তা ঠিক কতগুলো ডাকটিকিট সংগ্রহ করেছেন এই জীবনে? এই প্রশ্নে তিনি এমনভাবে হাসলেন যেন আকাশের তারার সংখ্যা জানতে চেয়েছি। মোটা দাগে ৩০টি সংগ্রহ আছে তাঁর। এ পর্যন্ত বিশ্বের নামকরা প্রায় সব প্রদর্শনীতে দেখিয়েছেন সংগ্রহগুলো। পেয়েছেন অনেক পুরস্কার আর সীমাহীন আনন্দ। প্রশ্ন করে জানা গেল বর্তমানের ১৯৫টি দেশের তিন লাখের বেশি ডাকটিকিট রয়েছে তাঁর সংগ্রহে।




শেখ শফিকুল ইসলাম সফল ব্যবসায়ী। দারুণ গোছানো মানুষ। ঢাকার গুলশান ১–এ তাঁর বাসা। সেখানেই কথা হচ্ছিল। পরিপাটি বসার ঘর। স্বাভাবিকভাবেই তাঁর ডাকটিকিটের সংগ্রহশালাটিও নিপুণ হাতে গোছানো। কিন্তু ওই গোছানো সংগ্রহশালা দেখতে দেখতেই মাথায় প্যাঁচ লেগে গেল! কত রং, আকার, বয়স, দাম আর গন্ধের ডাকটিকিট যে সাজিয়ে রাখা তাঁর অ্যালবামগুলোতে! কোনটা ছেড়ে কোনটা দেখি অবস্থা। কিংবা বলা যায়, ফুলের বনে যার পাশে ‘যাই’ তারেই লাগে ভালো। কোনোটা দেখতে সুন্দর, কোনোটির দাম শুনে মুখ হাঁ হয়ে যায়, কোনোটির ঐতিহাসিক গুরুত্ব শিহরণ জাগায়।আবার বাংলাদেশের জন্মের সঙ্গে সেঁটে থাকা ডাকটিকিটগুলো ছুঁয়ে দিলে কেমন গর্ববোধ হয়। তাই এই বিচিত্র ৩০টি সংগ্রহ থেকে বাছাই করা ৪টি নিয়ে বিস্তারিত বললেন শেখ শফিকুল ইসলাম।




পূর্ববঙ্গের রাজস্ব ডাকটিকিট




এই রাজস্ব ডাকটিকিটগুলো ব্যবহৃত হয়েছিল ১৭১২ থেকে ১৮৯০ সালের মধ্যে। রাজস্ব ডাকটিকিট বলতে বিচারকাজ ও বিচারকাজের বাইরে এগুলো ব্যবহার করা হতো। এগুলোর মধ্যে ১৮৩১ সালের একটি দুষ্প্রাপ্য। যশোরের কোনো এক ব্যক্তির জমির মালিকানা হস্তান্তরের দলিল। এতে ১ হাজার ৬০০ রুপির রাজস্ব ডাকটিকিট ব্যবহৃত হয়েছে। এর আর দ্বিতীয় কোনো কপি নেই বলে জানালেন শেখ শফিকুল ইসলাম; ফলে দামও অনেক। ১৭১২ সালের আরেকটি দানপত্র চোখে পড়ল, ফারসি ভাষায় লেখা। প্রাচীন কাগজটি হাতে নিতেই মনে হলো, অতি বৃদ্ধ কোনো মানুষের হাত ধরেছি! ২০০৪–০৫ সাল থেকে এগুলো সংগ্রহ করছেন শেখ শফিকুল ইসলাম। মজার ব্যাপার হলো, এগুলোর কোনোটাই তিনি বাংলাদেশ বা ভারত থেকে সংগ্রহ করেননি। যুক্তরাজ্য, ফ্রান্স, অস্ট্রেলিয়াসহ আরও বেশ কিছু দেশে ছড়িয়ে–ছিটিয়ে ছিল পূর্ববঙ্গের দলিলগুলো! এই সংগ্রহের জন্য ২০০৯ সালে কোরিয়া থেকে লার্জ সিলভার পদক জিতেছিলেন শফিকুল। তারপর গত বছরের আগস্ট মাসে ইন্দোনেশিয়া, মালয়েশিয়া, থাইল্যান্ড ও সিঙ্গাপুর—এই চার জাতি আয়োজিত ‘ফোর নেশনস স্ট্যাম্প এক্সিবিশনে’ থেকে পেলেন স্বর্ণ। আর এ পর্যন্ত মোট ১০টি পুরস্কার পেয়েছেন এই সংগ্রহের জন্য।




পাকিস্তানি ডাকটিকিটের ওপর ‘বাংলাদেশ’ ওভারপ্রিন্ট




কেবল ডাকমাশুল আদায়ের জন্য নয়, বাংলাদেশের প্রথম ৮টি ডাকটিকিট স্বাধীনতা আদায়ের হাতিয়ার হিসেবেও কাজ করেছিল। স্বাধীনতার পক্ষে বিশ্বজনমত সৃষ্টির জন্য মুজিবনগর সরকার ১৯৭১ সালের জুলাই মাসে ওই ৮টি ডাকটিকিট প্রকাশ করে। শেখ শফিকুল ইসলাম বলছিলেন, ‘ডাকটিকিট প্রকাশিত হলেও বাংলাদেশে ডাকঘরের যাত্রা শুরু হয় ১৯৭১ সালের ২০ ডিসেম্বর থেকে। স্বাধীনতার পরও অবশ্য পাকিস্তানের ডাকটিকিট চালু ছিল। সে ক্ষেত্রে ডাকটিকিটে “পাকিস্তান” শব্দটির ওপর “বাংলাদেশ” শব্দটি ওভারপ্রিন্ট করা হতো। ১৯৭৩ সালের ২৯ এপ্রিল পর্যন্ত এমনটা করা হয়েছিল। আর পাকিস্তানি খাম–পোস্টকার্ডের ব্যবহার ছিল ১৯৭৪ সালের ৬ অক্টোবর পর্যন্ত। এর মধ্যে অল্প কিছু খামের ওপর পোস্ট অফিসের পোস্টমাস্টাররা লিখে দিয়েছিলেন, “এই পোস্ট অফিসে এই রবার স্ট্যাম্পটি পাকিস্তানি স্ট্যাম্পের ওপর ব্যবহৃত হচ্ছে”।’




এ ধরনের ডাকটিকিটের সংখ্যা কম বলে শেখ শফিকুল ইসলামের এই সংগ্রহও মূল্যবান। তাঁর ভাষায়, ‘এই সংগ্রহটি আমার খুব প্রিয়। বাংলাদেশের ইতিহাসের সাক্ষী এই ডাকটিকিট বা খামগুলো নিছক কাগজের টুকরা নয়, আরও বেশি কিছু।’




মুক্তিযুদ্ধের শুরু থেকে বাংলাদেশে ডাকঘরের যাত্রা শুরুর পুরো সময়টার ডাকটিকিট, খাম, পোস্টকার্ডসহ নানা কিছু সংগ্রহ করেছেন শেখ শফিকুল ইসলাম। এসব নিয়ে পোস্ট অফিস রাবারপ্রিন্ট ‘বাংলাদেশ’ অন পাকিস্তান স্ট্যাম্প অ্যান্ড পোস্টাল স্টেশনারি ১৯৭১–১৯৭৪ নামে একটি বই–ও প্রকাশ করেছেন ২০১৫ সালে। বইটির জন্য ২০১৬ সালে নিউইয়র্কে ওয়ার্ল্ড স্ট্যাম্প শোতে ‘লার্জ সিলভার’ পুরস্কার পেয়েছেন তিনি। বইটির নতুন সংস্করণ করছেন প্রভিশনাল ওভারপ্রিন্টস ক্ল্যাসিফিকেশন নামে। এ পর্যন্ত এই সংগ্রহের জন্য পেয়েছেন ১৫টি পুরস্কার।




দ্বিতীয় বিশ্বযুদ্ধের সৈনিকদের চিঠির খাম




১৯৭৪–৭৫ সালের কথা। শেখ শফিকুল ইসলাম তখন ব্রাহ্মণবাড়িয়ার সুলতানপুরে সপ্তম বা অষ্টম শ্রেণিতে পড়েন। ‘সে সময় আমাদের আত্মীয় পীর শাহ মঈনুদ্দীন চিশতির বাড়িতে গিয়ে গুপ্তধনের খোঁজ পেলাম!’ বলছিলেন শফিকুল, ‘তখন পিয়নের পেছন পেছন সারা দিন ঘুরতাম একটা ডাকটিকিটের জন্য। ওই বাড়িতে গিয়ে মনে হলো, এ তো গুপ্তধন। বড় এক ঘরের ছাদে ঝুলে থাকতে দেখলাম অনেকগুলো খাম। ব্যস, হাজারো মাকড়সার জাল দুহাতে সরিয়ে সেগুলো নামিয়ে আনলাম। অনেক চিঠি। অধিকাংশই আবার দ্বিতীয় বিশ্বযুদ্ধের সময়ে বাঙালি সৈনিকদের লেখা। পীর সাহেবের মুরিদ হিসেবে লিখেছিলেন তাঁরা। ওগুলোর মূল্য বোঝার বয়স তখন আমার ছিল না। কেবল ডাকটিকিটগুলোই নিয়ে এসেছিলাম।’




দীর্ঘ ২০ বছর পর শফিকুল ঠিকই উপলব্ধি করলেন, গুপ্তধনের কিছুই তো তিনি নিয়ে আসেননি। ফলে আবার ফিরে গেলেন ওই বাড়িতে। আগের চেয়েও আরও অযত্নে পড়ে ছিল ইস্ট বেঙ্গল রেজিমেন্টের বাঙালি সৈনিকদের লেখা চিঠির খামগুলো। গুরমুখী, আরবি, রোমান, উর্দু—কত ভাষায় লেখা সেসব চিঠি! এগুলোর গুরুত্ব আরও বেড়ে গেছে ‘সেন্সর’ করার কারণে। অর্থাৎ চিঠির অনেক কিছুই মুছে দেওয়া হয়েছিল। এই সংগ্রহ শেখ শফিকুল ইসলামকে এনে দিয়েছে ৫টি আন্তর্জাতিক পুরস্কার।




যুগে যুগে বৈশ্বিক যোগাযোগ




অধিকাংশ নবীন ডাকটিকিট সংগ্রাহকের বেলায় রবীন্দ্রনাথের ছেলেবেলার এই কথাগুলো খুব খাটে, ‘ইচ্ছেমতো কুড়িয়ে-বাড়িয়ে যা পেয়েছি ঝুলি ভরতি করেছি তাই দিয়েই’। কিন্তু শেখ শফিকুল ইসলামের পরামর্শ, ‘নতুন যারা ডাকটিকিট সংগ্রহ করছে, তারা একটা বিষয় বেছে নিলে ভালো করবে। যা পাই তা–ই সংগ্রহ করি—এমনটা হলে জট পাকিয়ে যায়। আমি যেমন এই সংগ্রহটি সাজিয়েছি বৈশ্বিক যোগাযোগ নিয়ে।’




কী আছে এই অ্যালবামে? বতসোয়ানার ডাকটিকিটে দেখা যাচ্ছে গুহাচিত্র, অস্ট্রিয়ার ডাকটিকিটে টাইপরাইটার, ভারতের ডাকটিকিটে টেলিফোন আবার যুক্তরাষ্ট্রের ডাকটিকিটে শিক্ষক–শিক্ষার্থীর কথোপকথন। যোগাযোগের প্রায় সব মাধ্যমই উঠে এসেছে এই সংগ্রহে। এমনকি সংগীত তারকার সঙ্গে শ্রোতার যোগাযোগ কিংবা স্যাটেলাইটের মতো বিষয়ও বাদ যায়নি। শেখ শফিকুল ইসলামের ভাষায়, ‘পৃথিবীটাই চলছে যোগাযোগের কারণে। যোগাযোগ কোথায় নেই? আদিম যুগ থেকে এই আধুনিক যুগের যোগাযোগব্যবস্থা ডাকটিকিটে দেখা যায়। আমি সেসব নিয়েই গবেষণা ও সংগ্রহ করেছি। সংগ্রহটির জন্য গত বছর “ফোর নেশনস স্ট্যাম্প এক্সিবিশনে” লার্জ ভার্মিল পেয়েছি আমি।’




 


</p><li><a href='https://www.prothomalo.com/pachmisheli/article/1571170/%E0%A6%AD%E0%A7%9F%E0%A6%82%E0%A6%95%E0%A6%B0-%E0%A6%8F%E0%A6%95-%E0%A6%B8%E0%A6%A8%E0%A7%8D%E0%A6%A7%E0%A7%8D%E0%A6%AF%E0%A6%BE%E0%A7%9F' target='_blank' >ভয়ংকর এক সন্ধ্যায়</a><br><p>[
সম্ভবত ১৯৯৭ সালের দিকের ঘটনা। কিছুদিন হয়েছে আমরা নতুন এলাকায় নিজেদের বাসায়...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2018/12/22/cc31fa3967df069cd479fb1b0b6beefd-5c1deaf64e206.jpg?jadewits_media_id=1403825"><p>

সম্ভবত ১৯৯৭ সালের দিকের ঘটনা। কিছুদিন হয়েছে আমরা নতুন এলাকায় নিজেদের বাসায় এসে উঠেছি। বাসায় ওঠার পরের দিনই আব্বা আমাদের রেখে সৌদি আরব নিজের কর্মস্থলে ফিরে গেলেন।নতুন জায়গা, নতুন পরিবেশ। পরিচিত মানুষজন হাতে গোনা। আমার ছোট ভাইয়ের বয়স তখন তিন কি সাড়ে তিন বছর। দুই ভাইবোনই ছিলাম খুব চঞ্চল। প্রায় প্রতিদিন বিকেলেই আম্মার চোখ ফাঁকি দিয়ে বাসার বাইরে মাঠে খেলতে চলে যেতাম। তবে সন্ধ্যা হওয়ার আগেই ফিরে আসতাম। কিন্তু একদিন ঘটল তার ব্যতিক্রম।আমরা দুজন বাসা থেকে একটু দূরে প্রতিবেশী এক বড় আপার বাসায় টিভিতে কার্টুন দেখতে বসে গেলাম। আমি কার্টুন দেখায় মগ্ন, কিছুক্ষণ পর খেয়াল করলাম ছোট ভাইটা পাশে নেই। এদিক-ওদিক তাকালাম, কোথাও তাকে দেখতে পেলাম না। হৃৎপিণ্ড ধক করে উঠল। এক দৌড়ে বাইরে বেরিয়ে এলাম। মাগরিবের আজান তখন হয়ে গেছে, চারদিক অন্ধকার হতে শুরু করেছে। গোধূলির আবছা আবছা আলোয় এদিক-ওদিক পাগলের মতো ছুটতে শুরু করলাম। অনেক ঘুরেও কোথাও ওকে খুঁজে পাচ্ছিলাম না। ভয়ে শির শির করে উঠল শরীর। মাথাটা ঝিমঝিম করতে লাগল। হাত-পা ঠান্ডা হয়ে আসছিল। তবু ছুটতে থাকলাম উন্মাদের মতো।আশপাশে কোথাও খুঁজে পেলাম না তাকে। কিছু বোঝার ক্ষমতা তখন আমার ছিল না। হঠাৎ দূর থেকে অস্ফুট কান্নার শব্দ ভেসে এল কানে। চমকে উঠলাম। আন্দাজ করতে পারছিলাম না, কান্নার শব্দটা কোথা থেকে ভেসে আসছে। আরেকটু সামনে এগোতে শুনতে পেলাম কেউ চিৎকার করে ‘আম্মা’ ‘আম্মা’ ডেকে কান্না করছে।




আমাদের বাসার রাস্তাটা ছিল ছোট একটা কালভার্টের পাশে। কালভার্টের নিচ দিয়ে পানির স্রোত বয়ে যায়। আমি দৌড়ে কালভার্টটির ওপরে এসে থমকে দাঁড়ালাম। ভয়ে ভয়ে নিচের দিকে তাকিয়ে আঁতকে উঠলাম। যা দেখলাম তার জন্য মোটেও প্রস্তুত ছিলাম না। দেখি আমার ভাইটা কিছু ঘাস দুই হাত দিয়ে শক্ত করে আঁকড়ে ধরে আছে আর তীব্র কণ্ঠে চিৎকার করে কান্না করছে। তাকে এ অবস্থায় দেখে ভয়ে ছম ছম করে উঠল গা। প্রচণ্ড ভয় পেয়ে গেলাম। ধপ করে বসে পড়লাম কালভার্টের ওপরই। দুরু দুরু বুকে অস্ফুট কণ্ঠে ওর নাম ধরে চেঁচিয়ে উঠলাম। সে বিবর্ণ মুখে তাকাল আমার দিকে। ওর মুখের দিকে তাকিয়ে ইচ্ছে হলো ছুটে গিয়ে তুলে আনি ওকে কিন্তু মনে সাহস সঞ্চয় করতে পারছিলাম না। কারণ, আমিও তখন সাঁতার জানি না। বিমূঢ় বসে থাকলাম কিছুক্ষণ। কান্না করব নাকি ওকে সাহস দেব কিছুই বুঝতে পারছিলাম না। আশপাশে কাউকে দেখতে পাচ্ছিলাম না যে কারও কাছে সাহায্য চাইব। আবার বাসায় এসে আম্মা বা ভাইয়াকে ডেকে নিয়ে আসব সেই সাহসও পাচ্ছিলাম না। কারণ, ততক্ষণে আমার ভাইটা হয়তো পানির স্রোতে ধাক্কা সামলাতে না পেরে ডোবাতে পড়ে যাবে। অন্ধকার ঘন হচ্ছে ক্রমশ। চারদিকে সুনসান নীরবতা। মানুষের চিহ্নমাত্র নেই কোথাও। অসহায়ভাবে চুপ করে বসে রইলাম। শূন্য চোখে ওর দিকে তাকিয়ে নিজেই কান্না করতে লাগলাম আর ও কাঁদতে কাঁদতে ক্রমশ অবসন্ন হয়ে পড়ছিল।




আচানক দেখলাম এক লোক দৌড়ে এসে আমার ভাইকে অর্ধচেতন অবস্থায় কোলে করে পানি থেকে ওঠাচ্ছে। মনের ভেতর অদ্ভুত এক আনন্দ অনুভব করলাম। তাকে কোলে নিয়ে আনন্দে আত্মহারা হয়ে ওকে জোরে ঝাঁকুনি দিলাম ও নির্বিকার দৃষ্টিতে আমাকে জড়িয়ে কান্না করতে লাগল। মনে হলো বিধাতা আমার ভাইটাকে একটি নতুন জীবন দান করলেন। বড় হওয়ার সুযোগ করে দিলেন। কিছুক্ষণ পর খেয়াল করলাম যে লোকটা তাকে উদ্ধার করল, সে আমাদের পরিচিত বাদাম বিক্রেতা। আজ অবধি সে সন্ধ্যার কথা মনে পড়লে শিউরে উঠি। সে সন্ধ্যায়, সেই বাদামওয়ালার আগমন আর আমার ভাইয়ের ফিরে আসা আমার কাছে আজও অবিশ্বাস্য মনে হয়।




হুসনে আরা শিরিন




সোনাডাঙ্গা, খুলনা।


</p><li><a href='https://www.prothomalo.com/pachmisheli/article/1571159/%E0%A6%B6%E0%A6%BE%E0%A6%B0%E0%A7%80%E0%A6%B0%E0%A6%BF%E0%A6%95-%E0%A6%95%E0%A6%B8%E0%A6%B0%E0%A6%A4%E0%A7%87-%E0%A6%AE%E0%A7%81%E0%A6%97%E0%A7%8D%E0%A6%A7%E0%A6%A4%E0%A6%BE' target='_blank' >শারীরিক কসরতে মুগ্ধতা</a><br><p>[
বলগুলো এমন করে মেয়েটির হাতে এসে পড়ছে, দেখে মনে হচ্ছে তাঁর ডাকেই পাখির মতো ওরা...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2018/12/22/ef40255b6041e5de335de2819dea1ed8-5c1de2669bb1e.jpg?jadewits_media_id=1403811"><p>

বলগুলো এমন করে মেয়েটির হাতে এসে পড়ছে, দেখে মনে হচ্ছে তাঁর ডাকেই পাখির মতো ওরা হাতে এসে বসছে। আবার মেয়েটির দাঁতে ধরা কাঠির ওপরে একটি কাচের গ্লাস উড়ে এসেই বসছে। তাঁর এই প্রদর্শনী প্রথম দর্শনে জাদু বলে ভুল হতেই পারে। আবার কেউ মনে করতে পারেন কোরিয়া বা চীনের শিল্পীদের প্রদর্শনী দেখছেন। আসলে তা নয়, তিনি আমাদের দেশের মেয়ে। নাম আকলিমা হাওলাদার। বাড়ি রাজবাড়ী জেলায়। এই খেলাকে বাংলায় বলা হয় মল্লক্রীড়া বা দড়াবাজি। আর বেশি পরিচিত ইংরেজি অ্যাক্রোবেটিক শব্দেই।




আমাদের আকলিমা এই কসরত চীন ও কোরিয়ার শিল্পীদের কাছ থেকেই শিখেছেন। আকলিমাদের দলের সদস্য ২৫ জন। বেশির ভাগের বাড়ি রাজবাড়ীতে। সেখানে রয়েছে দেশের একমাত্র অ্যাক্রোবেটিক সেন্টার। বাংলাদেশ শিল্পকলা একাডেমির মহাপরিচালক লিয়াকত আলী লাকীর পরিকল্পনায় প্রশিক্ষণ নিয়ে তাঁরা সারা দেশে প্রদর্শনী করছেন। গত নভেম্বরে রাজশাহী বিশ্ববিদ্যালয় ক্যাম্পাসে তাঁদের প্রদর্শনী হয়।









বড় কোনো প্যান্ডেল নয়; বরং ছোট্ট একটি মঞ্চ। পেছনে একটি পর্দা। অনুষ্ঠান সঞ্চালনা হচ্ছে সার্কাস ও যাত্রার ঢঙে। ঘোষণা শুনেই দর্শক সারি থেকে সবাই হাঁ করে থাকছেন, এই বুঝি অবাক করা কিছু একটা কী আসছে। ঠিকই অবাক হওয়ার মতোই সব ঘটনা ঘটছে ছোট্ট মঞ্চে খোলা আকাশের নিচে। খেলাগুলোর একটির নাম ‘জলি সিমেন্ট’। শুধু একটি পাইপের সঙ্গে কত রকম খেলা করা যায়, সে এক অবিশ্বাস্য ব্যাপার। ‘হ্যান্ড স্কিল’ পর্বে আছে প্রায় ১০ রকম খেলা। তিনজনের হাতের ভেতর দিয়ে নয়টি কাঠি কখন কার হাতে গিয়ে ধরা দিচ্ছে, সে আরেক চমক। রাজশাহীর শিল্পকলা একাডেমির উদ্যোগে রাজশাহী বিশ্ববিদ্যালয়ের জুবেরি মাঠে আয়োজিত এই প্রদর্শনীর অধিকাংশ দর্শক ছিল শিশু। এই প্রদর্শনীর কোনো দর্শনী নেই।




‘চেয়ার সেটিং কমিক’ দর্শকদের খুবই আনন্দ দিয়েছে। বর্ণিল পোশাক পরা দুই শিল্পী গোলাম মওলা ও আনোয়ার হোসেন কীভাবে একটি ছোট্ট চেয়ারের দখল নিতে গিয়ে একজন আরেকজনকে নাজেহাল করছেন, তা দেখে হাসতে হাসতে পেটে খিল! একপর্যায়ে দেখা যায়, ফাঁকিবাজি করে দুজনে একটি চেয়ারের দখল নিতে গিয়ে শুধু নাজেহালই হচ্ছেন। শেষ পর্যন্ত তাঁরা হাতে হাত মিলিয়ে দুজনেই এক চেয়ারে বসেন। খেলাটি একই সঙ্গে মজার ও শিক্ষণীয়।




শ্বাসরুদ্ধকর আরেক খেলার নাম ‘ব্যারেল ব্যালান্স’। মিজানুর রহমানের সঙ্গে খেলাটিতে অংশ নেয় ছোট্ট শিশু আহাদ। মিজানুর রহমান মাটিতে শুয়ে পা দুটি আকাশের দিকে উঁচু করলেন। তাঁর পায়ের ওপরে একটি ব্যারেল দেওয়া হলো। ব্যারেলটি তাঁর পায়ের ওপর ঘুরছে। তিনি পা সরিয়ে সরিয়ে ব্যারেলটাকে পড়তে দিচ্ছেন না। বারে বারে মনে হচ্ছে এই বুঝি ব্যারেলটা পা থেকে পড়ে যাবে। এ অবস্থায় ব্যারেলের ওপরে তুলে দেওয়া হলো শিশু আহাদকে। এই ব্যারেলের ওপরেই পা সরিয়ে সরিয়ে দাঁড়িয়ে আছে শিশু আহাদ। ব্যারেল ঘুরছে আহাদও জায়গা বদল করছে। ব্যারেলের ওপরে দাঁড়িয়ে শিশুটি দর্শকদের উদ্দেশে একটি উড়ন্ত চুমুও ছুড়ে দিল। আর করতালিতে মুখর হয়ে উঠল জুবেরি মাঠ।




শিল্পী কালিম হোসেন যখন ‘রোলার ব্যালান্স’ নিয়ে হাজির হলেন, তখন আগের সব খেলাকে যেন ছাড়িয়ে গেলেন। একটি চাকার ওপরে কাঠের ছোট্ট একটি খণ্ড রেখে তার ওপরে উঠে নিজের ভারসাম্য রাখা। এবার ওই কাঠের ওপরে রঙিন পানি ভরা চারটি গ্লাস রেখে, তার ওপর আরেকটি কাঠ রেখে নিজের ভারসাম্য রাখা চাট্টিখানি কথা নয়। এগুলোর ওপর আরও একটি কাঠ রেখে তাতে যখন তিনি উঠতে যাচ্ছিলেন, তখনই দর্শক সারিতে শোরগোল পড়ে যায়। একইভাবে রিনা আক্তারের শরীর ঘিরে যখন ছয়টি রিং ঘুরতে লাগল, তখন সবাই যেন রোলার ব্যালান্সের কথা ভুলে গেল।




আয়োজকেরা জানান, অ্যাক্রোবেটিক সেন্টারের এই শিল্পীরা দেশের সব বিভাগেই একে একে তাঁদের প্রদর্শনী নিয়ে যাচ্ছেন। ১৯৯৪ সাল থেকে এ পর্যন্ত তাঁদের ৪০০ প্রদর্শনী হয়েছে। ছোটদের একটি দল চীন থেকে প্রশিক্ষণ নিয়ে এসে প্রদর্শনী করছে। আরেকটি দল তিন বছরের প্রশিক্ষণের জন্য চীনে যাচ্ছে।




প্রদর্শনী শেষে কথা হয় শিল্পীদের সঙ্গে। হাজার হাজার দর্শককে আনন্দ দেওয়া এই শিল্পীরা তাঁদের একটি দাবির কথা জানালেন। তাঁদের সারা বছর অনুশীলন করতে হয়। শরীর ঠিক রাখতে হয়। এ জন্য তাঁদের ব্যয় হয়। কিন্তু প্রদর্শনী সব সময় হয় না। যখন প্রদর্শনী হয়, তখনই তাঁদের সম্মানী দেওয়া হয়। অন্য সময় তাঁদের বড় দুর্দিন যায়। যেহেতু এই খেলাকে তাঁরা পেশা হিসেবে নিয়েছেন। তাঁরা অন্য কাজে যেতে পারেন না। শিল্পকলা একাডেমির শিল্পী হিসেবে মাসিক বেতন-ভাতা চান। সেই সঙ্গে বলেন, দেশের একমাত্র অ্যাক্রোবেটিক সেন্টারের অবস্থাও খারাপ। সংস্কার করা দরকার।


</p><li><a href='https://www.prothomalo.com/pachmisheli/article/1570045/%E0%A6%B8%E0%A7%8D%E0%A6%AE%E0%A7%83%E0%A6%A4%E0%A6%BF%E0%A6%97%E0%A7%81%E0%A6%B2%E0%A6%BF-%E0%A6%86%E0%A6%9B%E0%A7%87-%E0%A6%AA%E0%A6%B0%E0%A6%AE-%E0%A6%AF%E0%A6%A4%E0%A7%8D%E0%A6%A8%E0%A7%87' target='_blank' >স্মৃতিগুলি আছে পরম যত্নে</a><br><p>[
বর্বর পাকিস্তানিদের হাতে নির্যাতিত ও ক্ষতিগ্রস্ত নারী ও শিশুদের পুনর্বাসনের...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2018/12/15/0ddeabe5285f99e9ba67c69e88197921-5c149fff3a31a.jpg?jadewits_media_id=1401954"><p>

আমার চোখে ভাসে পাঁচটি মায়াভরা মুখ। এখনো ওদের বয়স যেন পাঁচ বা ছয়ে স্থির হয়ে আছে। কারণ ১৯৭২ সালে ওই বয়সেই ওদের প্রথম দেখেছিলাম। রমেন, রতন, শাহ আলম, ফারুক আর কাসেম। ওরা আসত ২০ নম্বর নিউ ইস্কাটনের বাড়ি থেকে দেয়াল টপকে। আমাদের বাড়িটি ছিল ১৯ নম্বর। বাড়ির সামনে বড় মাঠ আর তাতে ফুটবল খেলতাম আমরা।




সমাজকর্মী মালেকা খানের কাছে এসেছি, কেন্দ্রীয় মহিলা পুনর্বাসন সংস্থার কথা শুনব বলে। তিনি প্রথমে ওই সংস্থায় স্বেচ্ছাসেবী ছিলেন, এরপর ১৯৭৩ সালে পরিচালক হয়ে কাজ করেছেন ১৯৭৬–এর মাঝামাঝি সময় পর্যন্ত। তাঁর কাছে এই শিশুদের নামগুলো অজানা নয়। ওই বাড়িটাতেই ঠাঁই হয়েছিল ওদের। মালেকা খান রমেন আর রতন সম্পর্কে বললেন, ‘ওদের বাবাকে প্রথমে হত্যা করেছিল পাকিস্তানিরা। এরপর ওদের মাকেও। ওরা দুই ভাই। এতিম এই বাচ্চা দুটোকে আমরা নিয়ে এসেছিলাম পুনর্বাসন সংস্থায়।’যুদ্ধে আমি হারিয়েছিলাম বাবা, রমেন–রতনের বাবা–মা কেউ ছিল না। মোচড় দিয়ে উঠল বুকটা।তখন আমরা ছোট, তাই বুঝতাম না পাশের বাড়িতে কারা থাকেন। তবে ২০ নিউ ইস্কাটনের দোতলা থেকে কখনো কোনো উদাস চোখের নারীকে দেখেছি জানালার গ্রিল ধরে দাঁড়িয়ে থাকতে। লক্ষ করেছি, তাঁরা কখনোই হাসতেন না। মালেকা খানের স্মৃতির ভান্ডারে এ রকম অনেক স্মৃতি এখনো সমুজ্জ্বল হয়ে আছে।




ভয়াবহ দিনগুলিঢাকার শাহীনবাগের নিজ বাড়িতে এই প্রবীণার পাশে বসে যখন স্মৃতিচারণ শুনছি, তখন মনে হচ্ছিল, তিনি যেন এখনো স্মৃতিগুলোকে রেখে দিয়েছেন পরম যত্নে। স্বাধীনতা–উত্তর বাংলাদেশের একটা বিভীষিকাকে কীভাবে তাঁরা মোকাবিলা করেছিলেন, তা করুণ গল্পের মতো, কিন্তু প্রতিটি শব্দই সত্য, প্রতিটি শব্দই ইতিহাস।বিজয়ের আনন্দে যখন সারা দেশ মুখর, সে রকম সময়েই আস্তে আস্তে বোঝা যেতে থাকল সংকটগুলো। পাকিস্তানিরা আর তাদের এ দেশের দোসরদের হাতে নির্যাতিত বাংলাদেশের নারীদের অবর্ণনীয় জীবনযাপনের খবর আসতে লাগল সারা দেশ থেকে।বাংলাদেশ কেন্দ্রীয় মহিলা পুনর্বাসন সংস্থা গড়ে উঠেছিল মুক্তিযুদ্ধের পরপরই। ১৯৭২ সালের ৭ জানুয়ারি কবি সুফিয়া কামালের নেতৃত্বে তখনকার সাংসদ বেগম বদরুন্নেসা আহমেদের সহযোগিতায় গড়ে ওঠে এই সংস্থা। সরকারের সমাজকল্যাণ, ত্রাণ ও পুনর্বাসন মন্ত্রণালয় এ কাজে সহযোগিতা করবে, এ রকম সিদ্ধান্ত নেওয়া হয়। সমাজকল্যাণ অধিদপ্তরের পরিচালক বজলুল মজিদ তাঁর কর্মী বাহিনীকেও যুদ্ধে ক্ষতিগ্রস্তদের কাজে নিয়োজিত করেন। সুফিয়া কামালকে সভাপতি করে সংস্থার ১২ সদস্যের একটি কমিটি করা হয়।সংস্থা কী কাজ করবে, সেটাই ছিল মূল ভাবনার জায়গা। বর্বর পাকিস্তানিদের হাতে নির্যাতিত ও ক্ষতিগ্রস্ত নারী ও শিশুদের উদ্ধার করা, তাদের চিকিৎসার ব্যবস্থা করা, অবাঞ্ছিত মাতৃত্বের হাত থেকে হতভাগ্য নারীদের রক্ষা করা, নির্যাতিত নারীদের যুদ্ধশিশুদের দেশে ও বিদেশে দত্তক দেওয়া।




মাদার তেরেসাকবি সুফিয়া কামাল মালেকা খানকে পাঠালেন মাদার তেরেসার সঙ্গে দেখা করতে। মাদার তেরেসা তখন ছিলেন ঢাকার ইসলামপুরে। সেটা ১৯৭২ সালের কথা। মাদার বলেছিলেন, ‘যুদ্ধশিশুদের কী অপরাধ? তোমরা অবাঞ্ছিত মাতৃত্বের হাত থেকে মেয়েদের বাঁচাও, তাঁদের সেবা করো, তাঁদের ভালোবাসা দাও। যারা পৃথিবীর আলো দেখেছে তাদের বাঁচতে দাও।’ আরও অনেক কথাই বলেছিলেনমাদার তেরেসা। আজও তা ভোলেননি মালেকা খান।এ কথা জেনে কবি সুফিয়া কামাল ছুটলেন বঙ্গবন্ধুর কাছে। আইনে নেই বলে বঙ্গবন্ধু যুদ্ধ–পরবর্তী পরিস্থিতির কথা মনে রেখে স্বল্পকালের জন্য অর্ডিন্যান্সের মাধ্যমে গর্ভপাত আইন ও আন্তর্জাতিক শিশু দত্তক আইন প্রবর্তন করেন।




কাজ আর কাজসারা দেশে নির্যাতিত নারী ছিলেন কয়েক লাখ। ১৯৭৩ সালের জুন মাস পর্যন্ত পাঁচ হাজারেরও বেশি নারীকে অবাঞ্ছিত মাতৃত্বের হাত থেকে মুক্ত করা হয়েছিল এই সংস্থায়। সহস্রাধিক নারীকে নিজ নিজ পরিবারে ফিরে যেতে সর্বতোভাবে সাহায্য করা হয়েছিল। ৪০টি শিশুকে দেশের ভেতরে ও বাইরে দত্তক দেওয়া হয়েছিল। ৫০০ জনের বেশি নারীকে বিভিন্ন চাকরিতে নিয়োগের ব্যবস্থা করা হয়েছিল। আশ্রিত শিশুদের জন্য ২০ নিউ ইস্কাটনে প্রাথমিক বিদ্যালয় স্থাপন করা হয়েছিলেন।




কয়েকটি ঘটনাআশ্রয় পাওয়া বেশির ভাগ মেয়েই ছিলেন নির্বাক। তাঁদের মুখে হাসি ছিল না। কেউ কেউ একেবারেই কথা বলতেন না। মালেকা খান বললেন, ‘আমরা সবাই মিলে খুবই কোমলভাবে তাদের সঙ্গে কথা বলার চেষ্টা করতাম। কোনো কোনো মেয়ে সারা রাত কাঁদত। একটি মেয়ে মানসিক ভারসাম্য হারিয়েছিল, এক ভদ্রলোক তাকে বিয়ে করে স্নেহ–ভালোবাসা দিয়ে সুস্থ করে তুলেছিলেন। চাকরির জন্য যখন সাক্ষাৎকারের প্রশ্ন আসত, তখন মেয়েটিকে নিয়ে নিজেই গিয়েছি, নিজেই বসেছি ইন্টারভিউ দিতে। বলেছি, ও এই কাজ পারবে। এখন কথা বলার অবস্থায় নেই। শুধু ঘরের বাইরে ওকে চেয়ারে বসিয়ে রাখবেন না। ঘরের মধ্যেই একটা চেয়ার পেতে দেবেন। এভাবে কারও কারও চাকরি হয়েছিল।’কবি গোলাম মোস্তফার মেয়ে ফিরোজা খাতুন ভালো গান গাইতেন। বড় ঘরে নির্বাক, বিষণ্ন মেয়েদের কাছে গিয়ে গান করতেন তিনি। কিন্তু নির্বাক মেয়েদের তাতে প্রাণচাঞ্চল্য আসত না। রবীন্দ্রসংগীতের পর একটা লোকগীতি গাইতেই একটি মেয়ের চোখে একটু হাসির আভাস দেখা গেল। লোকগীতিটা চলতেই থাকল, কয়েকজন মেয়ে তাতে সাড়া দিেলন। তাঁদের মুখে হাসি ফুটল। এটা দারুণ কাজ দিয়েছিল বলে মনে করেন মালেকা খান।একটি আশ্রিতা মেয়ের বিয়ের অনুষ্ঠান করে কবি সুফিয়া কামাল আনুষ্ঠানিকভাবে তাঁকে স্বামীর হাতে সম্প্রদান করেছিলেন। বেগম মুজিব মেয়েটিকে উপহার দিয়েছিলেন একটি সোনার হার। ছবিটি দৈনিক বাংলা পত্রিকায় ছাপা হয়েছিল।২০ আর ৮৮২০ নিউ ইস্কাটনটিকে গড়ে তোলা হয় প্রশিক্ষণ ও পুনর্বাসনের জন্য ৮৮ নম্বর বাড়িটা ছিল আশ্রিতদের আবাসিক কেন্দ্র হিসেবে। প্রশিক্ষণের জন্য সেলাই বিভাগ, মসলা গুঁড়া বিভাগ, হাঁস–মুরগি পালন বিভাগ, চামড়ার তৈরি দ্রব্যের বিভাগ, ডে কেয়ার সেন্টার, বয়স্ক শিক্ষা বিভাগ, রান্না বিভাগ গড়ে তোলা হয়েছিল। মালেকা খান বললেন, ‘ওরা মুখে কথা বলত না। কিন্তু অনেকেই ছিল গ্রামের মেয়ে। হাতের কাজ খুব ভালো জানত। ওরা ছোট ছোট কাঁথা সেলাই করত, শিকা তৈরি করত, তাতে যেন থেরাপির মতো কাজ হতো। এভাবেই নির্বাক মুখেও কথা ফুটত। ২০ নম্বর নিউ ইস্কাটনের সামনেই ছিল সংস্থার ‘কমলকলি’ নামে একটি দোকান। সেখানে বিক্রি হতো মেয়েদের হাতের তৈরি জিনিসপত্র।একটি স্বপ্নের মৃত্যুসোনারগাঁয়ের পানাম নগরে একটি দোতলা বাড়িতে কবি সুফিয়া কামাল সমবায় শিল্পগ্রামের উদ্বোধন করেছিলেন। জমি অধিগ্রহণে সহযোগিতা করেছেন। এটি ছিল নির্যাতিত মেয়েদের পুনর্বাসিত করার স্থায়ী পরিকল্পনা। পঁচাত্তরে বঙ্গবন্ধু হত্যাকাণ্ডের পর কার্য পরিচালনার জন্য নতুন কমিটি হয়। তাদের অদূরদর্শিতা ও ভুল সিদ্ধান্তের কারণে সংস্থার সমবায় শিল্পগ্রাম বা সোনারগাঁ ক্রাফট ভিলেজ প্রকল্পটি বন্ধ হয়ে যায়। নতুন কমিটি হওয়ার সময় মালেকা খান নিজ পদ থেকে ইস্তফা দেন।




একটি কমলা সোয়েটারযখন মালেকা খান কাজ থেকে ইস্তফা দেন, তখন চারজন নারী ছিলেন সেখানে। দুজন যুদ্ধাহত, একজন বৃদ্ধা ও একজন মানসিক ভারসাম্যহীন নারী।মালেকা খান কথা থামালে আমি তাঁকে বলি, ‘আপনারা ওই সময় যে মেয়েদের জন্য সহজ–স্বাভাবিক জীবন গড়ে দিচ্ছিলেন, তাঁদের একটা স্মৃতি আমার কাছে আছে।’জিজ্ঞাসু দৃষ্টিতে তাকালেন মালেকা খান।বললাম, ‘বাজার থেকে উল কিনে আমাদের ছোট তিন ভাইয়ের জন্য সোয়েটার বানাতে দেওয়া হয়েছিল কমলকলিতে। আমার ছোটবেলায় কমলা রঙের সোয়েটারটি যিনি বুনে দিয়েছিলেন, তিনি ছিলেন আপনাদেরই পুনর্বাসন সংস্থার একজন নারী। সোয়েটার বানানোর সময় আমরা উঁকি দিয়ে দেখতাম, কাজ কতটা এগোল। সেই স্মৃতিচিহ্নটি এখনো আমার কাছে আছে।’মালেকা খানের চোখের কোণে কি কিছু দেখলাম, নাকি তা আমারই চোখের ভুল?


</p><li><a href='https://www.prothomalo.com/pachmisheli/article/1570043/%E0%A6%95%E0%A7%8D%E0%A6%B0%E0%A7%8D%E0%A6%AF%E0%A6%BE%E0%A6%95-%E0%A6%AA%E0%A7%8D%E0%A6%B2%E0%A6%BE%E0%A6%9F%E0%A7%81%E0%A6%A8%E0%A7%87%E0%A6%B0-%E0%A6%97%E0%A7%87%E0%A6%B0%E0%A6%BF%E0%A6%B2%E0%A6%BE-%E0%A6%B9%E0%A6%BE%E0%A6%AB%E0%A6%BF%E0%A6%9C' target='_blank' >ক্র্যাক প্লাটুনের গেরিলা হাফিজ</a><br><p>[
শহীদ আলতাফ মাহমুদের ছায়াসঙ্গী ছিলেন তিনি। ষাটের দশকে তরুণ প্রতিভাবান...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2018/12/15/0aaac19b0baa3af638119e5eae190e58-5c149e099c727.jpg?jadewits_media_id=1401948"><p>

সৈয়দ হাফিজুর রহমানের কথা বলতে বলতেই ক্র্যাক প্লাটুন সদস্য লিনু বিল্লাহর মুখের অভিব্যক্তি বদলে গেল। যেন সদা তাড়িয়ে বেড়ানো কোনো ভীতি ভর করল তাঁর মধ্যে। চোখমুখে তা স্পষ্ট। লিনু বিল্লাহ বলতে থাকেন, ‘১৯৭১ সালের ৩০ আগস্ট রাতে আমরা ধরা পড়ি। এর পর পাকিস্তানি বাহিনী নাখালপাড়ায় পুরোনো এমপি হোস্টেলে নিয়ে যায়। সেখানে সবাইকে অমানবিক নির্যাতন করছিল। পাশের ঘর থেকে আর্তচিৎকার শোনা গেল—“আমাকে গুলি করো, মেরে ফেল।” কণ্ঠটা পরিচিত। কিন্তু নিশ্চিত হতে পারছিলাম না, কে তিনি। আচমকা দরজাটা একটু ফাঁকা হলে দেখি হাফিজ ভাই। তাঁর চোখ দুটো উপড়ে ফেলেছে পাকিস্তানি হায়েনারা।’




দুঃসহ সেই স্মৃতিচারণা করতে করতেই লিনু বিল্লাহর চোখ জোড়া ছলছল করে ওঠে। তখনো বলে যান, ‘হাফিজ ভাই ছিলেন সে সময়ের প্রতিভাবান যন্ত্রশিল্পী। সুন্দর গিটার বাজাতেন। শুধু গিটার বলছি কেন, প্রায় সব বাদ্যযন্ত্রই তাঁর হাতে প্রাণ পেত। সেই সময়টায় শহীদ আলতাফ মাহমুদের সব গানে সংগত করতেন।’একজন অল্প পরিচিত শহীদ মুক্তিযোদ্ধা সম্পর্কে বলবেন, ফোনালাপে এটুকুই জানিয়েছিলেন লিনু বিল্লাহ। সেই শহীদ যোদ্ধার কাহিনি শুনতেই গত ২৪ নভেম্বর গিয়েছিলাম মুক্তিযোদ্ধা ও ক্র্যাক প্লাটুনের সদস্য লিনু বিল্লাহর বাড়িতে। রাজধানীর নয়াপল্টনের বাড়িতে বসেই শুনছিলাম হাফিজুর রহমানের গল্প।




বাবা হারানোর শোক১৯৭১ সালে ২৫ মার্চ কালরাতে ঢাকাতেই ছিলেন শহীদ হাফিজ। পাকিস্তানি সেনাবাহিনীর নির্মম হত্যাযজ্ঞ ভীষণভাবে স্পর্শ করেছিল তাঁকে। এপ্রিলের প্রথম সপ্তাহে পাকিস্তানি বাহিনী যশোরে তাঁদের বাড়ি পুড়িয়ে দেয়, হত্যা করে হাফিজুর রহমানের বাবাকে। হত্যার খবর হাফিজের মনোজগৎকে আরও বেশি ওলট–পালট করে দেয়। সংকল্পবদ্ধ করে মুক্তিযুদ্ধে ঝাঁপিয়ে পড়তে।তখন তাঁর অস্ত্র বলতে গিটার-সেতার-তবলা। স্বাধীন বাংলা বেতার কেন্দ্রের গানের জন্য হানাদার বাহিনী আর দোসর রাজাকার-আলবদরদের চোখ এড়িয়ে আলতাফ মাহমুদের সঙ্গে গাড়ি নিয়ে শহর ঘুরে ঘুরে গাইয়েদের জোগাড় করে আনতেন। গানের রেকর্ডিং আর মহড়া হতো একই দিনে। কোনো দিন বেঙ্গল স্টুডিওতে, কখনো–বা ফিল্ম ডেভেলপমেন্ট করপোরেশনের (এফডিসি) স্টুডিওতে। তা পাঠিয়ে দেওয়া হতো সীমান্তের ওপারে। আলতাফ মাহমুদের বাড়িতে যাতায়াত ছিল শহুরে গেরিলাদের। যাঁদের অনেকেই ছিলেন হাফিজের পূর্বপরিচিত। কেউ কেউ তাঁকে ডাকতেন, ‘হাফিজ ভাই’। একসময় নিজেও যুক্ত হন গেরিলাদের সঙ্গে।বাবার সহযোগী সম্পর্কে এসব কথাই ফেসবুকে নিজের প্রোফাইলে লিখেছেন শহীদ আলতাফ মাহমুদের মেয়ে শাওন মাহমুদ।হাফিজের মাইনে উড়ে গেল খানসেনাদের গাড়িবাংলাদেশের স্বাধীনতাযুদ্ধ দলিলপত্রের নবম খণ্ডে শহীদ হাফিজ সম্পর্কে তথ্য পাওয়া যায়। ক্র্যাক প্লাটুনের সদস্যদের বয়ানেই উঠে এসেছে তাঁর ভূমিকার কথা। মুক্তিযুদ্ধের সময় পাকিস্তানি বাহিনী বিশ্ববাসীকে বার্তা দিতে চেয়েছিল, দেশে স্বাভাবিক অবস্থা বিরাজ করছে। তাদের এই দাবি চূর্ণ করার উদ্দেশ্যেই ঢাকা শহরে গেরিলা অভিযান চালানোর সিদ্ধান্ত হয়। মুক্তিযুদ্ধের ২ নম্বর সেক্টরের কমান্ডার খালেদ মোশাররফের ভাষায় অভিযানগুলোর নাম ছিল ‘সিটি টেররাইজিং অপারেশনস’। এমন কয়েকটি অভিযানে সরাসরি অংশ নেন হাফিজুর রহমান।




আবদুস সামাদ বীর প্রতীক এক সাক্ষাৎকারে বলেছেন, ‘মুক্তিবাহিনীর সুদীপ্ত অস্তিত্ব ঘোষণার জন্য আমরা মোহাম্মদপুরের অবাঙালি অধ্যুষিত এলাকা থেকেই প্রথম যাত্রা শুরু করি। বিশ্বস্ত বাহন আমার টয়োটা করোলা। দলে হাফিজ ভাই, উলফত, গাজী, বাপী ও আমি। আগস্টের দিকে ঘটনা।’তাঁদের প্রথম অভিযান ছিল আসাদ গেটে (সে সময়ের আইয়ুব গেট)। পেট্রল নেওয়ার ছলে নিজেদের গাড়ি থামান পেট্রলপাম্পে। মাইন পুঁতে রাখেন সেখানে। আর তাতেই মিরপুরের দিক থেকে আসা পাকিস্তানি বাহিনীর একটি কনভয়ে বিস্ফোরণ ঘটে।সে হামলার পরই তাঁরা চলে যান এখনকার দোয়েল চত্বরের কাছে। সেখানে মাইনের শিকার হয় অবাঙালি যাত্রীবাহী ডবল ডেকার বাস। পরদিন নর্থ-সাউথ রোড, গ্যানিজ ও ভোগ ফ্যাশন বিপণিকেন্দ্র অপারেশন, গ্রিন রোডের মোড়ে পেট্রলপাম্প অপারেশনসহ ঢাকায় বেশ কয়েকটি স্থানে হামলা করে দলটি। তাদের সঙ্গে যুক্ত হন ক্র্যাক প্লাটুনের অন্য সদস্যরাও। এর মধ্যে গ্রিন রোডের অভিযানে মাইন পাতার কাজটি করেন হাফিজুর রহমান। সায়েন্স ল্যাবরেটরির রাস্তায় শহীদ হাফিজের বসানো এম-কে ১৬ মাইনের তোড়ে সেদিন খানসেনাদের একটি সামরিক যান উড়ে গিয়েছিল।এমন আরও কয়েকটি দুঃসাহসিক অভিযানের সঙ্গে উচ্চারিত হয় হাফিজুর রহমানের নাম। তার একটি রামপুরার উলন বিদ্যুৎ সরবরাহ উপকেন্দ্র অভিযান। বীর প্রতীক গোলাম দস্তগীর গাজীর নেতৃত্বে আরও কয়েকজনের সঙ্গে সে অভিযানে অংশ নেন সৈয়দ হাফিজুর রহমান। বীর প্রতীক হাবিবুল আলমের লেখা ব্রেভ অব হার্ট বইয়ে তার বিস্তারিত বিবরণ রয়েছে।স্মৃতিই সম্বলশহীদ হাফিজের গল্প বলতে বলতেই সেদিন পাকিস্তানি সেনাদের হাত থেকে কীভাবে বেঁচে ফিরেছিলেন সে কথাও শোনান লিনু বিল্লাহ। আলাপের এক ফাঁকে দেন শহীদ হাফিজুর রহমানের বোনের খোঁজ।সেই সূত্র ধরেই রাজধানীর মিরপুরের মধ্য পাইকপাড়া এলাকায় হাফিজুর রহমানের ছোট বোন সৈয়দা আনোয়ারা খাতুনের বাসায় যাওয়া। তাঁর সেেজা ভাইয়ের খোঁজ করতে কেউ আসছেন জেনে আপ্লুত হয়ে ওঠেন। পরম যত্নে আগলে রাখা শহীদ হাফিজের ছবিগুলো সামনে মেলে ধরে ফিরে যান তাঁর ছোটবেলায়। ভাইয়ের স্মৃতি বলতে এই ছবিগুলোই তাঁর সম্বল। তাঁর কাছে শুনি শহীদ হাফিজের জীবনগল্প।




১৯৩৮ সালের ২৮ নভেম্বর খুলনা শহরে নানার বাড়িতে হাফিজুর রহমানের জন্ম। বেড়ে ওঠা যশোরের পোস্ট অফিসপাড়ায় নিজেদের বাড়িতে। বাবা সৈয়দ আবদুর রহমান ও মা মোস্তারিয়া খাতুনের ১১ ছেলেমেয়ের মধ্যে তৃতীয় হাফিজুর রহমান। যশোর জিলা স্কুল এবং এম এম কলেজে পড়াশোনা করেছেন। শুরুতে সেতার বাজাতেন। এরপর তবলা, হারমোনিয়াম, বেহালা, গিটার, বাঁশি—সবকিছুর ওপরই তাঁর দখল ছিল ঈর্ষণীয়।কলেজের গণ্ডি পেরোনোর পর গান–বাজনাকেই জীবনের ব্রত হিসেবে নেন। তখন যশোর-খুলনা অঞ্চলে সাংস্কৃতিক অনুষ্ঠান করে বেড়াতেন। একসময় খুলনায় ললিতকলা নামে গানের স্কুল প্রতিষ্ঠা করেন। সেখান থেকে ১৯৬২ সালে চলে যান তৎকালীন পশ্চিম পাকিস্তানের করাচিতে। সেখানে সাহচর্য পান প্রখ্যাত সংগীত পরিচালক দেবু ভট্টাচার্যের। করাচিতেই পরিচয় আলতাফ মাহমুদের সঙ্গে। শহীদ আলতাফ মাহমুদের অনুরোধে ঢাকায় ফিরে আসেন ১৯৬৭ সালের দিকে। গড়ে তোলেন ঊর্মী প্রোডাকশন। রেডিও, টিভি, চলচ্চিত্রসহ সংগীত আয়োজনে হাফিজুর রহমানের উপস্থিতি থাকত।ভাই হাফিজুর রহমান সম্পর্কে বলে যান সৈয়দা আনোয়ারা খাতুন, ‘এত প্রতিভাবান হয়েও করাচিতে তুচ্ছ-তাচ্ছিল্যের শিকার হয়েছিলেন। পাকিস্তানিদের প্রতি তাঁর বিদ্বেষটা তখনই জন্মে।’ বাঙালির সম্মিলিত সেই বিদ্বেষের পরিণতিতে জন্ম হয় স্বাধীন বাংলাদেশের। কিন্তু স্বাধীন দেশে মুক্তিযোদ্ধার স্বীকৃতি মেলেনি শহীদ হাফিজের। শহীদ হাফিজুর রহমানের ভাইবোনদের মধ্যে সৈয়দা আনোয়ারা খাতুন ও বেলজিয়ামপ্রবাসী ছোট ভাই সৈয়দ মোসাদ্দেকুর রহমান বেঁচে আছেন। স্বজনেরা চান শহীদের স্বীকৃতি। আনোয়ারা খাতুন বলেন, ‘আমাদের তো পাওয়ার কিছু নেই। তাঁর স্ত্রী-সন্তানও নেই, যারা সুবিধা নিতে চাইবে। আমরা রাষ্ট্রীয় স্বীকৃতিটুকু চাই নতুন প্রজন্মের কাছে তাঁর বীরত্বগাথা শোনানোর জন্য।’


</p><li><a href='https://www.prothomalo.com/pachmisheli/article/1570041/%E0%A6%A6%E0%A7%81%E0%A6%B0%E0%A7%8D%E0%A6%A8%E0%A7%80%E0%A6%A4%E0%A6%BF%E0%A6%B0-%E0%A6%AC%E0%A6%BF%E0%A6%B0%E0%A7%81%E0%A6%A6%E0%A7%8D%E0%A6%A7%E0%A7%87-%E0%A6%95%E0%A6%BE%E0%A6%B0%E0%A7%8D%E0%A6%9F%E0%A7%81%E0%A6%A8-%E0%A6%93-%E0%A6%9B%E0%A6%AC%E0%A6%BF' target='_blank' >দুর্নীতির বিরুদ্ধে কার্টুন ও ছবি</a><br><p>[
৯ ডিসেম্বর ছিল আন্তর্জাতিক দুর্নীতিবিরোধী দিবস। দিনটি উপলক্ষে ঢাকার দৃক...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2018/12/15/5428363b0d9a662d171a03857531b352-5c149c7b4ae5f.jpg?jadewits_media_id=1401940"><p>

ধানমন্ডির দৃক গ্যালারিতে ঢোকার পর মনে হলো, দুর্নীতির জাদুঘরে ঢুকেছি! কোথায় নেই দুর্নীতি? দুধে পানি মেশানো থেকে শুরু করে বড়পুকুরিয়া তাপবিদ্যুৎকেন্দ্রের কয়লা গায়েব—সবই আছে। দেয়ালে সাজানো দুর্নীতির কার্টুন আর আলোকচিত্র দেখে আফসোসই হয়। কম তো হলো না, ২০০৬ সাল থেকে ট্রান্সপারেন্সি ইন্টারন্যাশনাল দুর্নীতিবিরোধী কার্টুন প্রতিযোগিতার আয়োজন করছে। এবার ১৩তম আয়োজনের জন্যও কার্টুন আঁকার কম রসদ পাননি আঁকিয়েরা। দুর্নীতির নতুন নতুন সব নমুনা ফুটে উঠেছে তাঁদের কাজে। টিআইবির দুর্নীতিবিরোধী আলোকচিত্র প্রতিযোগিতার বয়স অবশ্য কম। এবারেরটা চতুর্থ আসর। সব মিলিয়েই ৯–১৩ ডিসেম্বর হয়ে গেল এই প্রদর্শনী।




যাঁরা পুরস্কার পেলেনদুর্নীতিবিরোধী কার্টুন প্রতিযোগিতা: প্রতিযোগিতা হয়েছিল দুটি বিভাগে—‘ক’ (১৩–১৮ বছর) এবং ‘খ’ (১৯–২৫ বছর)। ৩৭১ জন কার্টুনিস্ট অংশ নেন এতে। তাঁদের মধ্যে ১৪৭ জন ছিলেন নারী কার্টুনিস্ট। সব মিলিয়ে জমা পড়েছিল ৭৫১টি কার্টুন। দুই বিভাগ থেকে সেরা হয়েছেন ৬ জন। বিশেষ সম্মননা উঠেছে ৩৫ কার্টুনিস্টের হাতে। বিজয়ী ৬টি এবং বিশেষ সম্মাননা পাওয়া ৩৫ কার্টুনিস্টের আঁকা ৫৫টি, মোট ৬১টি কার্টুন স্থান করে নেয় প্রদর্শনীর দেয়ালে।




‘ক’ বিভাগে বিজয়ীপ্রথম পুরস্কার (৭৫ হাজার টাকা): ইসায়াহ ট্রিপল্যান্ড হেভেনদ্বিতীয় পুরস্কার (৫০ হাজার টাকা): মো. তৌহিদুল হাসানতৃতীয় পুরস্কার (৪০ হাজার টাকা): সুমাইয়া আক্তার




‘খ’ বিভাগে বিজয়ীপ্রথম পুরস্কার (৭৫ হাজার টাকা):মো. মাসুদ আল মামুনদ্বিতীয় পুরস্কার (৫০ হাজার টাকা): আশরাফুল ইসলামতৃতীয় পুরস্কার (৪০ হাজার টাকা):প্রসূন হালদারবিশেষ সম্মাননা পাওয়া প্রত্যেকে পেয়েছেন ৫ হাজার টাকা। সবাইকে দেওয়া হয়েছে ক্রেস্ট এবং সনদ। এ প্রতিযোগিতার বিচারক ছিলেন শিল্পী ও ঢাকা বিশ্ববিদ্যালয়ের চারুকলা অনুষদের অধ্যাপক শিশির ভট্টাচার্য্য, কার্টুনিস্ট–লেখক ও উন্মাদ পত্রিকার সম্পাদক আহসান হাবীব এবং কার্টুনিস্ট শাহরিয়ার খান।




দুর্নীতিবিরোধী আলোকচিত্র প্রতিযোগিতাপেশাদার–অপেশাদার মিলিয়ে ১২৩ জন আলোকচিত্রী অংশ নেন এতে। তাঁদের মধ্যে ১০ জন ছিলেন নারী। জমা পড়েছিল ৪৯৬টি আলোকচিত্র। বিজয়ী ৩ জনসহ ২০ জন বিশেষ সম্মাননা পাওয়া আলোকচিত্রীর মোট ২৩টি আলোকচিত্র স্থান পেয়েছিল প্রদর্শনীতে।




বিজয়ী আলোকচিত্রীরাপ্রথম পুরস্কার (১ লাখ টাকা): মোহাম্মদ আসাদদ্বিতীয় পুরস্কার (৬০ হাজার টাকা): নজরুল ইসলামতৃতীয় পুরস্কার (৪০ হাজার টাকা): রেহমান আসাদবিশেষ সম্মাননা পাওয়া ২০ জন আলোকচিত্রী পেয়েছেন ৫ হাজার টাকা করে। বিজয়ী সবার হাতেই উঠেছে ক্রেস্ট ও সনদ। এ প্রতিযোগিতায় বিচারক ছিলেন আলোকচিত্রী ও পাঠশালা সাউথ এশিয়ান মিডিয়া ইনস্টিটিউটের অধ্যক্ষ আবীর আবদুল্লাহ, ম্যাপ ফটো এজেন্সির আলোকচিত্রী শফিকুল আলম কিরণ এবং আলোকচিত্রী তাসলিমা আক্তার।


</p><li><a href='https://www.prothomalo.com/pachmisheli/article/1570037/%E0%A6%A8%E0%A6%BF%E0%A6%9C%E0%A7%87%E0%A6%95%E0%A7%87-%E0%A6%A8%E0%A6%BF%E0%A7%9F%E0%A7%87-%E0%A6%86%E0%A6%AE%E0%A6%BF-%E0%A6%97%E0%A6%B0%E0%A7%8D%E0%A6%AC%E0%A6%BF%E0%A6%A4-%E0%A6%AD%E0%A6%BE%E0%A6%B2%E0%A7%8B%E0%A6%B0-%E0%A6%B8%E0%A6%BE%E0%A6%A5%E0%A7%87-%E0%A6%86%E0%A6%B2%E0%A7%8B%E0%A6%B0-%E0%A6%AA%E0%A6%A5%E0%A7%87' target='_blank' >নিজেকে নিয়ে আমি গর্বিত ভালোর সাথে আলোর পথে</a><br><p>[
সে রাতে কোনো স্বপ্ন দেখেছিলাম কি না, আজ আর মনে নেই। শুধু ক্ষতের মতো বাস্তবের...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2018/12/15/326374895c1619128e7544bc1c2aed65-5c149b00eb4d8.jpg?jadewits_media_id=1401937"><p>

সে রাতে কোনো স্বপ্ন দেখেছিলাম কি না, আজ আর মনে নেই। শুধু ক্ষতের মতো বাস্তবের দুঃস্বপ্নটা ক্ষণে ক্ষণে জেগে ওঠে।১৯৯৯ সালের ১২ অক্টোবর। আর দশটা দিনের মতোই রাতে ঘুমিয়ে ছিলাম। রাতের অন্ধকারে জানালা দিয়ে গ্রামের কিছু সন্ত্রাসী এসে অ্যাসিড ছুড়ে মারে। অ্যাসিড এসে পড়ে আমার মুখে। আমার মুখমণ্ডলের একাংশ, গলা এবং ঘাড়ের একপাশ ঝলসে যায়।ঝিনাইদহ সদরের টিকারী বাজারের বামনাইলে আমাদের বাড়ি। সেখান থেকেই সদর হাসপাতালে নেওয়া হয় আমাকে। ভর্তির করানোর পর আরও অসুস্থ হয়ে পড়ি। অবর্ণনীয় কষ্টে কাটে নয়টা দিন। এরপর ভারতে যাই চিকিৎসার জন্য। ছয় মাস চলে চিকিৎসা। শারীরিকভাবে কিছুটা সুস্থ হই। কিন্তু মনের সুস্থতা ছিল? তখনো আমার চিকিৎসার প্রয়োজন ছিল। সে চিকিৎসাটা হয় ব্র্যাকের মাধ্যমে অ্যাসিড সারভাইভরস ফাউন্ডেশনে (এএসএফ)।অনেক বছর চিকিৎসা চলেছিল। সেই দুর্দিনে পাশে দাঁড়িয়েছিল প্রথম আলো। পত্রিকাটির ঝিনাইদহ প্রতিনিধি আজাদ রহমানের সহযোগিতা পেয়েছি। প্রথম আলোর পক্ষ থেকে আমাকে একটি মুদির দোকান করে দেওয়া হয়। হাতে দেওয়া হয় নগদ তিন হাজার টাকা।দোকান চালিয়ে যা আয় হতো, তাতেই ঘুরে দাঁড়ানোর চেষ্টা করি। অ্যাসিড আক্রান্ত হওয়ার সময় আমি অষ্টম শ্রেণিতে পড়তাম। আবার আমি পড়াশোনা শুরু করি। কিন্তু তবুও দুঃসময় পিছু ছাড়ে না। কারণটা আমি অ্যাসিড–সন্ত্রাসের শিকার হওয়ার তিন বছর আগের। ১৯৯৬ সালের কোনো একদিনের ঘটনা সেটা। রাতের অন্ধকারে আমার বাবা নারায়ণ চন্দ্র মণ্ডলকে গ্রামের কিছু সন্ত্রাসী কুপিয়ে রক্তাক্ত করে। সেই সন্ত্রাসী হামলায় বাবা বেঁচে গেলেও বরণ করে নিতে হয় পঙ্গুত্ব।তাঁর পক্ষে আমাদের তিন ভাইবোনের পড়ালেখার খরচ দেওয়া অসম্ভবই ছিল। তখনো প্রথম আলো আমার পাশে দাঁড়ায়। বই কেনার অর্থ দেয়। আনুষঙ্গিক খরচের জন্য আমি টিউশনি শুরু করি। অনেক কষ্টে চলতে থাকে পড়াশোনা। এরপর ২০১৪ সালে জয়িতা পুরস্কার পাই। সেটিও ব্র্যাকের মাধ্যমে। স্নাতকোত্তর পর্যায়ে ভর্তি হলে প্রথম আলো আমাকে শিক্ষাবৃত্তি দেয়। এভাবে পড়াশোনা শেষ করি।পড়াশোনা শেষে চাকরির সুযোগটাও পেয়ে গেলাম তিন মাস আগে। ব্র্যাকের মানবাধিকার ও আইন সহায়তা কর্মসূচির (এইচআরএলএস) একজন কর্মকর্তা হিসেবে মানিকগঞ্জ জেলার সিঙ্গাইর উপজেলা ব্র্যাক অফিসে নির্যাতনের শিকার মানুষের অভিযোগ শুনি এবং সহায়তা করার চেষ্টা করি। এখন আমি খুব খুশি। আমার পরিবারও আনন্দিত।তবে একটি সমস্যা রয়ে গেছে। এক ভাই, দুই বোনের মধ্যে আমি বড়। আমার বাবা শারীরিক প্রতিবন্ধী, মায়েরও অস্ত্রোপচার হয়েছে। ভাই এখনো ছোট। বোনের বিয়ে হয়ে গেছে। বাড়ি থেকে কর্মস্থল অনেক দূরে। সিঙ্গাইর থেকে পরিবারের দেখাশোনা করা অনেক কষ্ট ও ব্যয়বহুল। মা–বাবাকে দেখার কেউ নেই। তাই আমার কর্মস্থল ঝিনাইদহ হলে আমি তাঁদের দেখাশোনা করতে পারতাম।ব্র্যাকের মাধ্যমে আমার চিকিৎসা হয়। তাই ব্র্যাক আমার জীবন। প্রথম আলো আমার পড়ালেখা করার খরচ দিয়েছেন। তাই প্রথম আলো আমার শিক্ষা। আমি ব্র্যাক, প্রথম আলো এবং অ্যাসিড সারভাইভরস ফাউন্ডেশনের অবদানে মাথা তুলে বেঁচে আছি। আমি আজ নিজেকে নিয়ে অনেক গর্বিত।




রত্না মণ্ডলঝিনাইদহ।


</p><li><a href='https://www.prothomalo.com/pachmisheli/article/1570030/%E0%A6%A4%E0%A6%BE%E0%A6%B0%E0%A6%BE%E0%A6%AE%E0%A6%A8-%E0%A6%AC%E0%A6%BF%E0%A6%AC%E0%A6%BF%E0%A6%B0-%E0%A6%AC%E0%A6%BE%E0%A7%9C%E0%A6%BF%E0%A6%A4%E0%A7%87' target='_blank' >তারামন বিবির বাড়িতে</a><br><p>[
গত ৩০ নভেম্বর চলে গেলেন তারামন বিবি। মুক্তিযুদ্ধে অসীম সাহসিকতার জন্য এই...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2018/12/15/995466031c10b0bf9b8faf900f655aab-5c149417d8332.jpg?jadewits_media_id=1401925"><p>

বাড়ির সামনে যেতেই স্বাগত জানাল দেয়ালে আঁকা নদী-পাহাড় আর সাদাসিধে গ্রামের কিছু ছবি। মূল ফটকের ওপরের অংশে আঁকা বাংলাদেশের জাতীয় পতাকা, দোয়েল পাখি, শাপলা ফুল। সঙ্গে দুজন মানুষের অবয়ব। একজন বীর প্রতীক তারামন বিবি। আরেকটি ছবিতে তাঁর স্বামী আবদুল মজিদ।




ছবিতে তারামন বিবি ডান হাতে রাইফেল উঁচিয়ে ধরে আছেন। নিচে লেখা ‘বীর প্রতীক তারামন বিবি’। তারও নিচে লেখা বাড়ির ঠিকানা—শংকর মাধবপুর, রাজীবপুর, কুড়িগ্রাম। মুক্তিযুদ্ধের সময় কিশোরী তারামন অস্ত্র হাতে ঝাঁপিয়ে পড়েছিলেন পাকিস্তানি বাহিনীর ওপর। পুরুষ যোদ্ধাদের সঙ্গে মিলে বীরের মতো লড়েছেন।তারামন বিবির এই বাড়িতে যাওয়ার সুযোগ আগেও হয়েছে। আঙিনায় এলেই তিনি ঘর থেকে বেরিয়ে আসতেন। এসেই আনন্দের সঙ্গে বলতেন, ‘কখন আইছগো ভাই। ঘরে আইসো।’ তারপর নিজের হাতে আপ্যায়ন করতেন।১০ ডিসেম্বর বাড়িতে ঢুকেই কেমন যেন খালি খালি লাগল। এগিয়ে যাই তাঁর থাকার ঘরটিতে। সেখানে ঢুকেই শূন্যতা ভর করে। থরে থরে সাজানো বিভিন্ন অনুষ্ঠানে পাওয়া সম্মাননা স্মারক আর ছবি। পাশের টেবিলে ওষুধ, ডায়াবেটিস ও রক্তচাপ মাপার যন্ত্র। ঘরজুড়ে তারামন বিবির ব্যবহৃত সব জিনিসপত্র পড়ে আছে।এক ফাঁকে তারামন বিবির স্বামী আবদুল মজিদ বলে ওঠেন, ‘শুধু মানুষটাই নাই।’ আবদুল মজিদকে যাঁরা চেনেন, তাঁরা জানেন তিনি কতটা সরল মনের মানুষ। সঙ্গীকে হারিয়ে কতটা অসহায় হয়ে পড়েছেন, চোখমুখই তা বলে দিচ্ছিল। কথায় কথায় অতীতে ডুব দেন আবদুল মজিদ, ‘হ্যায় যে মুক্তিযোদ্ধা, হেইটা বিয়ের পরও বুঝি নাই। লেহাপড়া নাই। চরের মধ্যে বাড়ি। পেটের ভাত জোগাড় করতেই দিন চইলা যাইত, হেই খবর কেমনে নিমু।’দম নিয়ে আবার বলেন, ‘আমরা তারামনরে জানতাম তারা বানু। একদিন সাংবাদিক আইসা তারামন বিবিরে খোঁজে। হ্যারাই অনেক কাগজ দেইখা কয়, তারা বানুই হচ্ছে তারামন বানু।’আমরা জানি সেই ইতিহাসের কিছুটা। ১৯৭৩ সালে তৎকালীন সরকার মুক্তিযুদ্ধে সাহসিকতা ও বীরত্বপূর্ণ অবদানের জন্য তারামন বিবিকে ‘বীর প্রতীক’ উপাধিতে ভূষিত করে। কিন্তু ১৯৯৫ সাল পর্যন্ত তাঁর খোঁজ মেলেনি। সে সময় ময়মনসিংহের আনন্দ মোহন কলেজের সাবেক শিক্ষক বিমল কান্তি দে মুক্তিযুদ্ধের ওপর কাজ করতে গিয়ে তারামন বিবি নামের একজন খেতাবপ্রাপ্ত মুক্তিযোদ্ধার নাম পান। কিন্তু ১১ নম্বর সেক্টরের এই নারী যোদ্ধার ঠিকানা তিনি পাননি। অনেক চেষ্টার পর রাজীবপুরের বাসিন্দা মুক্তিযোদ্ধা আবদুর সবুর ফারুকী ও সোলায়মান আলীর মাধ্যমে খোঁজ পান তারামন বিবির।তাঁকে খুঁজে পাওয়ার খবরটা ১৯৯৫ সালের ২১ নভেম্বর দৈনিক ভোরের কাগজ–এ প্রকাশ হয়। সারা দেশে ছড়িয়ে পড়ে তারামন বিবির বীরত্বগাথা। ১৯৯৫ সালের ১৯ ডিসেম্বর সরকারের পক্ষ থেকে তারামন বিবির হাতে সম্মাননা তুলে দেওয়া হয়। এ সময় তারামন বিবির সাহায্যার্থে বিশেষ তহবিল গঠন করে ভোরের কাগজ। পত্রিকাটির কর্মীদের বেতন দিয়ে তহবিল শুরু হয়। এরপর অনেকেই অনুদান প্রদান করেন এ তহবিলে। তহবিলের অর্থ দিয়ে তারামন বিবিকে জমি কিনে দেওয়াসহ নানারকম সহায়তা করা হয়।আবদুল মজিদ বলেন, ‘ওই সময় বিমল দা, অধ্যাপক সবুর ফারুকী, তাঁর সহযোদ্ধা সোলায়মান ভাই বাড়িতে আইসা সব খুলে বলেন। এরপর সব বদলাইয়া যায়। ভোরের কাগজ–এর তখনকার সম্পাদক মতিউর রহমান (বর্তমানে প্রথম আলোর সম্পাদক ও প্রকাশক) রাজীবপুরে ৩০ শতক জমি কিনা দেন। আরডিআরএস আধা পাকা বাড়ি কইরা দিলে সেখানে আইসা উঠি। আজ সেই জমিতেই তারামন বিবিকে মাটি দিছি।’ শেষের বাক্যটা বলতেই তাঁর চোখে জল গড়ায়।নিজের স্বপ্নের কথা এক ফাঁকে বলেন আবদুল মজিদ। সে স্বপ্নটি বেশি কিছু নয়, বীরযোদ্ধা স্ত্রীর স্মৃতি বাঁচিয়ে রাখতে স্মৃতি জাদুঘর ও পাঠাগার গড়ে তোলার ইচ্ছা আছে তাঁর। নতুন প্রজন্ম মুক্তিযুদ্ধের সঠিক ইতিহাস জানবে জাদুঘরে এসে। পাঠাগারের বই পড়ে জ্ঞানের আলোয় আলোকিত হবে গ্রামের তরুণেরা।একসময় পাশে দাঁড়ান তারামন বিবির ছেলে আবু তাহের। বলেন, ‘মাকে দেখে অবাক হতাম। এমন একজন অসীম সাহসী মুক্তিযোদ্ধার সন্তান হিসেবে গর্বিত আমি।’




সহযোদ্ধার স্মৃতিতে তারামন বিবিফেরার পথে দেখা হয় তারামন বিবির সহযোদ্ধা সোলেয়মান আলীর সঙ্গে। তিনি বলেন, ‘আমাদের একই গ্রামে বাড়ি। যুদ্ধ করছি একই সঙ্গে। তিনি ২ নম্বর প্লাটুনে আমি ১ নম্বরে।’তাঁর কথায় মূর্ত হয় তারামন বিবি নামের এক সাহসী যোদ্ধা। ১৯৭১। পাকিস্তানি হানাদার বাহিনীর বিরুদ্ধে মুক্তিযুদ্ধ শুরু হয়েছে। কোদালকাটিতে আফতাব (আলতাফ) বাহিনী ঘাঁটি স্থাপন করে। সেই কোম্পানির হাবিলদার আবদুল মুহিব গ্রামে মুক্তিযোদ্ধাদের ক্যাম্প করেন। তিনি তারা বানু নামের এক কিশোরীকে ক্যাম্পে রান্নাবান্নার জন্য নিয়ে আসেন। তখন তাঁর বয়স ১৩–১৪ বছর। তারা বানুকে নিজের মেয়ের মতো দেখতেন। স্নেহভরে ডাকতেন ‘তারামন’ বলে। রান্নার কাজের পাশাপাশি যুদ্ধকৌশলও শেখান তারামনকে। পরে তাঁর সাহস ও শক্তি দেখে মুহিব হাবিলদার তাঁকে অস্ত্র চালনা শেখান। শুধু তা–ই নয়, শত্রুপক্ষের অবস্থান ও তৎপরতা জানতে ছদ্মবেশে ঘুরে খবর সংগ্রহও করতেন তারামন।গত ৮ নভেম্বর হঠাৎ অসুস্থ হয়ে পড়েন তারামন বিবি। প্রথমে নেওয়া হয় ময়মনসিংহ সম্মিলিত সামরিক হাসপাতালে (সিএমএইচ)। সেখান থেকে বিকেলে হেলিকপ্টারে ঢাকার সিএমএইচে। কয়েক দিন পর তারামন বিবি বাড়িতে ফিরে যান। ৬২ বছর বয়সে ৩০ নভেম্বর চিরবিদায় নেন মহান মুক্তিযুদ্ধের এক বীর যোদ্ধা তারামন বিবি, বীর প্রতীক।




 


</p><li><a href='https://www.prothomalo.com/pachmisheli/article/1570029/%E0%A6%AE%E0%A7%81%E0%A6%95%E0%A7%8D%E0%A6%A4%E0%A6%BF%E0%A6%B8%E0%A6%82%E0%A6%97%E0%A7%8D%E0%A6%B0%E0%A6%BE%E0%A6%AE%E0%A7%87-%E0%A6%AE%E0%A6%BE%E0%A7%9F%E0%A7%87%E0%A6%B0-%E0%A6%AA%E0%A7%8D%E0%A6%B0%E0%A7%87%E0%A6%B0%E0%A6%A3%E0%A6%BE' target='_blank' >মুক্তিসংগ্রামে মায়ের প্রেরণা</a><br><p>[
মুক্তিযুদ্ধ চলছে। নারীদের নিয়ে একটি সভা আয়োজনের প্রস্তুতি নিচ্ছিলেন আওয়ামী...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2018/12/15/8cad7e7235dcab55f5445144b24f341f-5c1491f34aef5.jpg?jadewits_media_id=1401921"><p>

মুক্তাঞ্চলেই মায়েদের সভা ডাকা হয়েছিল। প্রায় দু’ঘণ্টা ধরে চলছিল সভার কাজ। একে একে সবাই বিদায় নিয়ে গেলেন। সারা দিনের খাটুনিতে মাথা ঝিমু ঝিমু করছে। টেবিলের উপর মাথাটা রেখে চোখ বুজেছিলাম কিছুক্ষণের জন্যে। হঠাৎ পায়ের শব্দে মাথা তুলে দেখি আনুর মা এসে দাঁড়িয়েছেন আমার টেবিলের কাছে।




আমাকে মাথা তুলে সোজা হয়ে বসতে দেখে বললেন, ‘মাথাটা ধইরছে বুঝি, টিইপ্যা দিমু?’ হেসে বললাম, ‘না তেমন কিছু না, এমনিতে সেরে যাবে।’‘না না শরম কইরন না। যা খাটুনি পইড়ছে ধইরব না কেন।’ আনুর মা ভাবি সত্যি সত্যি মাথায় হাত লাগাতে আসছে দেখে রীতিমতো শঙ্কিত হয়ে পড়লাম। বললাম তেমন কিছু মাথা ধরেনি। সভা শেষ হবার পর একটু জিরিয়ে নিচ্ছিলাম। থাক ওসব। আচ্ছা ভাবি সভা তো হলো, সবাইকে বললাম এবং সবাই স্বীকার করলেন প্রত্যেকে মুক্তিবাহিনীর ছেলেদের জন্যে কিছু কাপড়, জামা, কাঁথা সেলাই করে দেবেন। সত্যি হবে তো?‘অইব না মানে আইজ থাইক্যা হগলে লাইগ্যা যাইব। মুক্তিবাহিনীর ছা–ও–য়া–লগুলা আমাগো ছাওয়াল না? ছাওয়ালগো বাঁচান আমাগো ফরজ না?’—একটা গর্বিত দীপ্তিতে আনুর মা ভাবির মুখখানি ঝলমল করে উঠল। মাতৃত্ব ঝরে পড়ল তাঁর কণ্ঠ থেকে। বিস্মিত হলাম এই অশিক্ষিত গ্রাম্য মহিলার তেজস্বীতায়। মুক্তিবাহিনীর ছেলেদের প্রতি তাঁর অকৃত্রিম দরদে। একটু ইতস্তত করে জিজ্ঞেস করলাম, ‘আচ্ছা ভাবি, আনুর কোনো খবর পেয়েছ?’ আনোয়ার ওরফে আনু ভাবির একমাত্র ছেলে। ভাবি বিধবা, দুটি মেয়ে, একটি ছেলে। আর এক ছেলের নাম ছিল হাবীব। কারখানায় কাজ করত। অ্যাকসিডেন্টে মারা গেছে দুবছর আগে। মেয়ে দুটির বিয়ে হয়েছে, যার যার স্বামীর বাড়ি থাকে। আনুই ছিল ভাবির কাছে। বৈশাখের শেষে বিয়ে ঠিক হয়েছিল একটা লক্ষ্মী মেয়ের সঙ্গে। সে বিয়ে আর হতে পারেনি। এরই মধ্যে ইয়াহিয়ার জল্লাদবাহিনী বাংলাদেশের ওপর চালিয়েছে নারকীয় আক্রমণ। রক্তের বন্যায় ভাসিয়ে দিয়েছে সারাটা দেশ। যে মেয়েটির সঙ্গে বিয়ে ঠিক হয়েছিলে তার বাবা–মাকে হত্যা করেছে খুনি পাকসেনা। মেয়েটির কোনো হদিস নেই। আনু তার মাকে নিয়ে চলে এসেছে মুক্তাঞ্চলে। তার মামার বাড়িতে। এখানে এসে আনু শুধু ছটফট করত আর বলত, ‘মা, আমাকেও কিছু করতে হবে।’ভাবি প্রথমে ভয় পেতেন। আনুকে বোঝাতে চেষ্টা করতেন। ‘আমারে দেহাই তোর অহন ফরজ কাম।’ আনুও বেশি কিছু কথা বাড়াত না। একদিন আনু ফিরল বিকেলে, মুখটা থমথম করছে। মাকে ডেকে বলল, ‘শুনেছ মা, রিজিয়াকে মিলিটারিরা ধরে নিয়ে গেছে।’ রিজিয়ার সঙ্গেই তার বিয়ে ঠিক হয়েছিল।আনুর মা ভাবি আফসোস করেছিলেন খবরটা শুনে। কিন্তু তাঁর জন্যে আরও কিছু অপেক্ষা করছিল। আনুই বলল, ‘মা, আমি মুক্তিফৌজে যাব। রিজিয়াকে উদ্ধার করব।’আনু মুক্তিফৌজে যাবে শুনে হক্চকিয়ে গিয়েছিলেন, আনুর মা ভাবি। বোকার মতো জিজ্ঞেস করলেন, ‘রিজিয়াকে উদ্ধার কইর্যা (করে) কি কইরবি (করবি)?’‘বিয়ে করব। তার দোষ কী মা আমারই সঙ্গে তার বিয়ের কথা ঠিক হয়েছিল। আমারই তাকে রক্ষা করা উচিত ছিল। আমি পারিনি আমারই দোষ। ও যদি বেঁচে থাকে আর ওকে উদ্ধার করতে পারি, তবে আমি ওকেই বউ করে ঘরে আনব।’ আনু লজ্জা শরমের মাথা খেয়ে বলে ফেলে কথাটি। আনুর মা ভাবি আনুর কথার জবাব দিতে পারেননি। ঠিকই তো রিজিয়ার দোষ কী? আজ যদি তার দুই মেয়ের এই অবস্থা হতো? ছেলের কথায় রাগ হয় না। তাঁর গর্বই হয়। তার কয়েক দিন পর আনু মুক্তিবাহিনীতে যোগ দিয়েছে। এখন সে আছে পূর্ব রণাঙ্গনে। তারই কুশল জিজ্ঞাসা করলাম ভাবিকে।‘তার লাইগ্যাই ফিরা আইলাম। এইহানে আইবার আগে আনুর একখানা চিডি আইছে। তোমার কাছেত পইড়া শুনুম বইল্যা নিয়া আইছি। তোমাগো কথা শুনতে শুনতে ভুইল্যা গেছলাম। মনে অইতে ফিরা আইছি।’ আনুর মা ভাবি তাঁর বুকের জামার ভেতর থেকে একখানা খাম বের করলেন। আট দিন আগের লেখা চিঠি। আনু লিখেছে:মা,কয়েক দিন তোমাকে কোনো খবর দিতে পারিনি। কারণ, আমাদের দুটো লড়াই লড়তে হয়েছে। মা, তোমার দোয়ায় দুটো লড়াইতেই আমরা জিতেছি। হানাদার পাকসেনাদের আমরা মেরে কুকুরের মতো তাড়িয়ে দিয়েছি। দুটো ঘাঁটি আমরা দখল করেছি। দুটো লড়াইয়ে আমরা ৮১ জন পাকসেনাকে খতম করেছি। তোমার দোয়ায় আমাদের কারও গায়ে আঁচড়টিও লাগেনি। জানো মা, লড়াইতে যাওয়ার আগে আমি কিছুক্ষণের জন্যে চোখ বুজে তোমার মুখটি স্মরণ করতাম, আর আমার দেহে শক্তির বান ডাকত, কেন এমন হয় মা? আমার মনে হয় মায়েরাই সকল শক্তির উৎস। তাই তো আমরা দেশকে মা বলে ডাকি, বলি দেশমাতা। আর একটি খবর বলি মা, একটা ঘাঁটি থেকে আমরা ১৩ জন মেয়েকে উদ্ধার করেছি। বর্বর দস্যুরা ওদের উলঙ্গ করে আটকে রেখে ওদের ওপর বর্বর পাশবিক অত্যাচার করত। সবগুলো মেয়েই রিজিয়ার বয়সী। উদ্ধার করার পর কী কান্না ওদের। দুজন আত্মহত্যাই করতে চেয়েছিল। আমিই ওদের রিজিয়ার গল্প বলেছি। বলেছি রিজিয়াকে উদ্ধার করতে পারলে আমি ওকে বিয়ে করব, স্ত্রীর সম্মান দেব। ওরা তাতে কিছুটা সান্ত্বনা পেয়েছে। আমাকে ওরা ভাই বলে ডাকে। ওরাও মুক্তিযুদ্ধে যোগ দিয়েছে। আমাদের হাসপাতালে মুক্তিযোদ্ধাদের সেবা-শুশ্রূষা করে।মা, আমার দেশকে যারা ধ্বংস করেছে, তাদের আমরা ধ্বংস করব। আমরা পশুদের বাংলার পবিত্র মাটি থেকে সম্পূর্ণরূপে নিশ্চিহ্ন করে দেব। তুমি দোয়া করো মা, আমরা জিতব, নিশ্চয়ই জিতব। তারপর তোমার কোলে মাথা রেখে খুইব করে ঘুমাব। কেমন? ইতি—তোমার ‘আনু’চিঠি পড়া শেষ হলো। আনুর মা ভাবির চোখ থেকে টসটস কর জল ঝরে পড়ছে।‘কেঁদো না ভাবি। আনু নিশ্চয়ই ফিরবে। মন খারাপ কোরো না।’ আনুর মা ভাবিকে সান্ত্বনা দিতে গেলাম।‘মন খারাপ না, খুশি লাগতাছে। আনু আমাগো দেশের লাইগ্যা লড়তাছে, এর থাইক্যা আর খুশি কী অইব। কারবালায় কাসেমের মাথায় কাসেমের মা যুদ্ধে যাওনের আগে পাগড়ি বাইন্ধ্যা দিছিল। আমিও নিজের হাতে ওর কাপড় পরাইয়া দিছি। আনু আমার কাসেম।’ চোখের পানি মুছে ফেলে আনুর মা ভাবি হাসলেন। তাঁর সারা মুখে ছড়িয়ে পড়েছে একটা স্বর্গীয় দীপ্তি। একদৃষ্টিতে তাঁর দিকে তাকিয়ে রইলাম। বাংলাদেশের মায়েরা এমনি বলেই বাংলার অজেয় মুক্তিবাহিনীর সোনার ছেলেরা আজ নতুন ইতিহাস সৃষ্টি করেছে।


</p><li><a href='https://www.prothomalo.com/pachmisheli/article/1567899/%E0%A7%A7%E0%A7%A8%E0%A7%AD%E0%A6%9F%E0%A6%BF-%E0%A6%B8%E0%A7%8D%E0%A6%AC%E0%A6%AA%E0%A7%8D%E0%A6%A8' target='_blank' >১২৭টি স্বপ্ন</a><br><p>[
ছোটবেলায় আমাদের অদ্ভুত সব স্বপ্ন থাকে। কিন্তু বড় হয়ে সেই স্বপ্নগুলো পূরণ করতে...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2018/12/02/d44d2cf1f73ea48bf1f35bccb66db006-5c03870cca17a.jpg?jadewits_media_id=1398521"><p>

ছোটবেলায় আমাদের অদ্ভুত সব স্বপ্ন থাকে। কিন্তু বড় হয়ে সেই স্বপ্নগুলো পূরণ করতে ঝাঁপিয়ে পড়ে কে? পাগল!




জন গডার্ডকে পাগলই বলতে পারেন। ছোটবেলায় দেখা স্বপ্নগুলো সব পইপই করে লিখে রেখেছেন তিনি। বড় হয়ে বেরিয়ে পড়েছিলেন সেই স্বপ্নগুলো পূরণ করতে। ১৯৪০ সালের কথা, ১৫ বছরের বালক গডার্ড। এক বৃষ্টিস্নাত দুপুরে তিনি বসে ছিলেন রান্নাঘরে। হলদে রঙের একটি খাতার ওপরে তিনটি শব্দ লিখলেন তিনি, ‘মাই লাইফ লিস্ট’। সময়ের তালে তালে এই শিরোনামের নিচে তিনি লিখেছেন ১২৭টি স্বপ্ন, যা তিনি পূরণ করতে চান। কী ছিল না এই তালিকায়? পৃথিবীর প্রধান প্রধান পাহাড়-পর্বতে চড়া, দীর্ঘতম নদী সাঁতরে পার হওয়া, সবচেয়ে দ্রুততম বিমান চালনা, ৫ মিনিটে এক মাইল পথ দৌড়ানো ইত্যাদি।




দ্বিতীয় বিশ্বযুদ্ধে যুক্তরাষ্ট্রের বিমানবাহিনীতে ছিলেন গডার্ড। এরপরেই মূলত স্বপ্নপূরণে আদা-জল খেয়ে লাগেন তিনি। ১৯৫১ সালে প্রথম ব্যক্তি হিসেবে নীলের ৪ হাজার ১৬০ মাইল পথ তিনি অতিক্রম করেন। যদিও স্থানীয় অভিজ্ঞজনেরা তাঁকে নিষেধ করেছিল এমন ঝুঁকিপূর্ণ যাত্রা না করার জন্য। কিন্তু জন গডার্ড তো আর কথা শুনে ঘরে বসে থাকার মানুষ নন। ৯ মাস অতিবাহিত হয় তাঁর এই ভ্রমণে। গডার্ডের নিকটতম গ্রামটি ছিল ১০০ মাইলের বেশি দূরে। ভ্রমণের সময় তাঁকে কুমির, ঝড়, বন্য জলদস্যুসহ নানা কিছুর মুখোমুখি হতে হয়েছে। এই যাত্রার সময় সবাই ভেবেছিল, তিনি হয়তো আর ফিরে আসতে পারবেন না। কিন্তু গডার্ড সবাইকে ভুল প্রমাণ করেছিলেন। কয়েক বছর পর এর চেয়েও বিপজ্জনক ভ্রমণে যান তিনি। কঙ্গো নদীর দৈর্ঘ্য বরাবর নৌচালনা করেন, আলেক্সান্ডার দ্য গ্রেট ও মার্কো পোলোর যাত্রাপথ পুনরায় শনাক্ত করেন তিনি।




জন গডার্ডের অফিশিয়াল ওয়েবসাইটে (www.johngoddard.info) তাঁর ১২৭টি লক্ষ্যের তালিকা পাওয়া যাবে। যার মধ্যে তিনি ১০৯টি পূরণ করতে পেরেছিলেন। এ সময় তিনি কুমির ও জলহস্তীর আক্রমণের শিকার হয়েছেন, বিষাক্ত সাপের কামড় খেয়েছেন, হাতি ও গন্ডার দলের তাড়া খেয়েছেন, মিসরীয় জলদস্যুর গুলি খেয়েছেন, মরুভূমির ১৪০ ডিগ্রির বেশি তাপমাত্রা সহ্য করেছেন, চোরাবালিতে আটকা পড়েছেন। এ ছাড়া গডার্ড একটি বিমান দুর্ঘটনা থেকে বেঁচে ফিরেছিলেন, চারবার পানিতে ডুবতে ডুবতে মৃত্যুর মুখ থেকে ফিরে এসেছিলেন।




১৯২৪ সালের ২৯ জুলাই জন্ম নেওয়া জন গডার্ড শুধু যে ভ্রমণকারী ছিলেন তা–ই নয়, লেখক ও প্রভাষক হিসেবেও সুখ্যাতি ছিল তাঁর। গডার্ডের যেসব স্বপ্ন পূরণ হয়নি, সেগুলোর মধ্যে আছে মাউন্ট এভারেস্ট জয়, চাঁদে ভ্রমণ, টারজানের কোনো সিনেমায় অভিনয় করা ইত্যাদি। তিনি বেঁচে থাকলে হয়তো বাকিগুলোও পূরণ করে ফেলতেন। তিনি মৃত্যুবরণ করেন ২০১৩ সালের ১৭ মে।




 


</p><li><a href='https://www.prothomalo.com/pachmisheli/article/1567680/%E0%A6%A1%E0%A6%B2%E0%A6%AB%E0%A6%BF%E0%A6%A8%E0%A7%87%E0%A6%B0-%E0%A6%AE%E0%A7%87%E0%A6%B2%E0%A6%BE%E0%A7%9F' target='_blank' >ডলফিনের মেলায়</a><br><p>[
সবার চোখ পানির দিকে। যদি দেখা যায়!
হঠাৎ ভুশ করে সত্যিই ভেসে উঠল ডলফিন। কাউকে...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2018/12/01/17f1cc5e1756adba702b4a755d7b7bef-5c021e28557ce.jpg?jadewits_media_id=1398264"><p>

সবার চোখ পানির দিকে। যদি দেখা যায়!




হঠাৎ ভুশ করে সত্যিই ভেসে উঠল ডলফিন। কাউকে আনন্দে চিৎকার করে ওঠার সুযোগ না দিয়ে তক্ষুনি টুপ করে ডুবেও গেল। কিছুক্ষণ ঢেউয়ের দুলুনি, আবার সুনসান।




অথচ ‘এমভি ছুটি’ জাহাজে করে যাঁরা এই পানখালির পশুর নদে এসেছেন, তাঁরা অধীর আগ্রহে প্রতীক্ষা করছেন ডলফিন দেখার জন্যই। খুলনার দাকোপ উপজেলার পানখালি দিয়ে প্রবাহিত হয়েছে পশুর নদ। ঠিক সন্ধ্যা নামার মুখে নদীতীর থেকে সামান্য দূরে নোঙর ফেলেছে জাহাজটি। এখানে নাকি বিলুপ্তপ্রায় ডলফিনের দেখা মেলে সহজেই। তাই কেউ কেউ ক্যামেরার চোখে চোখ রেখেছেন, কেউ আবার বাইনোকুলারে চোখ রেখে তাকিয়ে আছেন। সবাই নিষ্পলক, উন্মুখ, অপেক্ষমাণ। একটু পর আবার দেখা গেল ডলফিনটি। এবার একসঙ্গে চোখে পড়ে অনেকের। কারও কারও ক্যামেরায় ধরা পড়ে। ক্ষণিক পরেই আবার একাধিক ডলফিন একসঙ্গে ভেসে ওঠে। ততক্ষণে বুঝতে পারি, আমরা সত্যিই ডলফিনপাড়ায় এসে পড়েছি!




গত ৪ নভেম্বর শুরু হওয়া ১০ দিনের ‘শুশুক মেলা’ উদ্​যাপনের অংশ হিসেবেই আমরা তখন জাহাজের যাত্রী। সকালে খুলনার রূপসা নদী থেকে যাত্রা শুরু হয়েছিল, পানখালিতে আসতে আসতে সন্ধ্যা। ডলফিনের মেলায় ডলফিন দেখব না তা তো হয় না; তাই জাহাজসুদ্ধ মানুষ নির্মল হাওয়া গায়ে মেখে তখনো ডলফিন দর্শনে মনোযোগী।




স্তন্যপায়ী এই প্রাণী বেশ সামাজিক ও খেলাপ্রিয়। জাহাজ বা নৌকার উপস্থিতি টের পেলে দারুণ আনন্দে খেলা করতে থাকে। ওদের আনন্দ-উচ্ছল ‘ভুশ-টুপ’ খেলা দেখে আনন্দ হয় আমাদেরও। এক, দুই, তিন...আমরা হিসাব করতে থাকি।




ডলফিন নৌকায় সচেতনতার বার্তা




নদীতীর ঘেঁষে দাঁড়িয়ে ছিল বিরাটকায় এক ডলফিন। ঠিক দাঁড়িয়ে নয়, নদীর মৃদু স্রোতের সঙ্গে তাল মিলিয়ে দুলছে মৃদুমন্দ। ডলফিনের শরীর গোলপাতায় মোড়ানো, তার বুক চিরে বানানো হয়েছে প্রবেশপথ। প্রবেশপথ খুলতেই করতেই হইহই-রইরই করে বুকচেরা ডলফিনের পেটের ভেতর ঢুকে পড়ে পাড়ে উন্মুখ হয়ে থাকা শিক্ষার্থীরা।




গোলপাতা মুড়িয়ে বিরাটকায় ডলফিনের আদলে তৈরি এটি মূলত একটি নৌকা। ‘শুশুক মেলা’ উদ্​যাপনের অংশ হিসেবে বানানো হয়েছে গোলপাতার এই ডলফিন নৌকা। ভেতরে ঢুকতেই মনে হলো, এ যেন আস্ত এক গ্যালারি। গাঙ্গেয় ডলফিন এবং ইরাবতী ডলফিনের অপূর্ব সব স্থিরচিত্র ঝুলছে তাতে। পাটাতনে শৈল্পিকভাবে ফেলে রাখা হয়েছে ডলফিনের ভাস্কর্য। গলুইয়ের দিকে বানানো হয়েছে মঞ্চ।




সুন্দরবনের ঐতিহ্য গোলপাতা মুড়িয়ে নির্মিত বুকচেরা ডলফিনের নৌকা কি বিলুপ্তপ্রায় ডলফিনের কান্নার প্রতীকী উপস্থাপন? কথাটার সঙ্গে পুরোপুরি দ্বিমত পোষণ করলেন ডলফিন নৌকার নকশাকার কামরুজ্জামান স্বাধীন। তিনি বলেন, ‘বুকচেরা কান্না নয়; বরং বুকে আগলে রাখার ভাবনা থেকে এমন নকশা করা হয়েছে। ডলফিনের স্বাভাবিক জীবনযাপন পানির নিচে তার আশপাশের পুরো অঞ্চলের স্বাভাবিক পরিবেশের নিশ্চয়তা দেয়। এটা আসলে চারপাশকে বুকে আগলে রাখার মতোই ব্যাপার।’




শুরু থেকে চার দিন ছিলাম আয়োজনের অংশ হয়ে। কৃষ্ণপক্ষের রাত, সোনালি সকাল, দুপুরের রোদ, বাতাসের গতি, নদীর জোয়ার-ভাটা; সবকিছুর সঙ্গে সমন্বয় করে ‘এমভি ছুটি’ এগিয়ে চলেছে। ডলফিন নৌকাও এমভি ছুটির সঙ্গে ছুটে চলেছে সুন্দরবনসংলগ্ন জনপদগুলোতে। জয়মনি, চাঁদপাই, লাউডোব বাদামতলা, ঘাঘড়ামারী, ঢাংমারী, শরণখোলার মতো যেসব অঞ্চলের মানুষজনের জীবিকা সরাসরি নদীর সঙ্গে জড়িত, সেসব অঞ্চলে বিভিন্ন কর্মসূচির মাধ্যমে মানুষের কাছে পৌঁছে দেওয়া হয়েছে সচেতনতার বার্তা।




মেলাটি যৌথভাবে আয়োজন করেছিল বাংলাদেশ বন অধিদপ্তর, ইন্টারন্যাশনাল ইউনিয়ন ফর কনজারভেশন অব নেচার, বাংলাদেশ (আইইউসিএন) এবং সেন্টার ফর ন্যাচারাল রিসোর্স স্টাডিজ (সিএনআরএস)। আর্থিক সহায়তা প্রদান করছে জাতিসংঘ উন্নয়ন কর্মসূচি (ইউএনডিপি) এবং গ্লোবাল এনভায়রনমেন্ট ফ্যাসিলিটি (জিইএফ)।




হালিম সরদারের বায়োস্কোপ




ডলফিন নৌকা উপস্থিত হওয়ার দিনক্ষণ জানিয়ে আগেই মাইকিং করে দেওয়া হয়েছে গ্রামে গ্রামে। ফলে উপস্থিত হওয়ার সঙ্গে সঙ্গে নারী-পুরুষ, ছেলে-বুড়ো সবাই এসে জড়ো হচ্ছে নৌকার কাছে। নৌকা থেকে ডাঙায় মই ফেলে করা হয়েছে মানুষের যাতায়াতের সংযোগ। ডাঙায় রাস্তার পাশে, গাছের ডালে কিংবা নিকটবর্তী স্কুলের দেয়ালে ঝুলিয়ে স্থিরচিত্র প্রদর্শনীর ব্যবস্থা করা হয়েছে। উন্মুক্ত জায়গায় বায়োস্কোপ খুলে নিয়ে বসেছেন প্রতিনিধিদলের সঙ্গে আসা আবদুল হালিম সরদার। বায়োস্কোপের ভেতর বিভিন্ন প্রজাতির ডলফিন, সুন্দরবনের রয়েল বেঙ্গল টাইগার, বানর কিংবা হরিণের ছবি। হালিম সরদার ঘুরিয়ে ঘুরিয়ে একেকটি ছবি দেখান আর সুরে সুরে সেই সব প্রাণী সংরক্ষণের প্রয়োজনীয়তার কথা বলে যান। বিলুপ্তপ্রায় শুশুকের মতো বিলুপ্তপ্রায় আবহমান বাংলার ঐতিহ্য ‘বায়োস্কোপ’ দেখতে উপচে পড়া শিশু–কিশোরদের ভিড়।




আয়োজনটা শিশুদের জন্য




ডলফিন নৌকার আগা গলুইয়ের দিকে যে মঞ্চ, তার সামনেরটা বড় দুটো হার্ডবোর্ড দিয়ে ঢেকে দেওয়া হয়েছে। বোর্ডের গায়েও ডলফিনের ছবি। পেছনে, মঞ্চে পুতুলনাচের আয়োজন। নৌকার পাটাতনজুড়ে ছোট ছোট ছেলেমেয়ে। রয়েছেন বিভিন্ন বয়সী নারী-পুরুষেরাও। অধীর আগ্রহে অপেক্ষা করে আছে সবাই। আয়োজকদের সঙ্গে আসা পুতুলনাচের দল জলপুতুল পাপেটসের সাইফুল ইসলাম জার্নালের মজাদার কথার ছোট্ট ভূমিকায় হেসে লুটোপুটি শিশুর দল। দেরি সইতে না পেরে তারাই ডাকতে শুরু করে মঞ্চের ওপারে থাকা পুতুলদের।




‘পুতুল আসো’ পুতুল আসো...।’




‘আমার ভীষণ লজ্জা করছে...।’




বলতে বলতে গানের পাখি পুতুল তার লজ্জাবনত মুখ তুলে ধরে। মুখর হাততালিতে দুলে ওঠে নৌকা। গানের পাখি গাইতে শুরু করে, ‘আহা কী আনন্দ আকাশে-বাতাসে।’ কিছুক্ষণের মধ্যেই তার সঙ্গে এসে যুক্ত হয় র​্যাপসংগীতের শিল্পীরূপে পুতুল। একটু পরেই আসে সিংহের বাচ্চা ঘেউ। আসে শুশুক মানে ডলফিনরূপী পুতুল। শুধু শিশুরাই নয়, বড়রাও অপার বিস্ময় আর আনন্দ নিয়ে তা উপভোগ করতে থাকেন। এক অভাবনীয় দৃশ্যের সৃষ্টি হয় তীরসংলগ্ন স্বল্প পানিতে ভাসমান নৌকার ওপর।




এরা সবাই জানতে চায়, ডলফিন তো কোনো ক্ষতি করে না মানুষের, অথচ মানুষ তাদের সঙ্গে অবন্ধুসুলভ আচরণ করে কেন? তারা ডলফিনের কাছে পানিতে ময়লা না ফেলা কিংবা জালে আটক না করার প্রতিজ্ঞা করে। তাদের সঙ্গে গলা মেলায় উপস্থিত আবালবৃদ্ধবনিতা, সবাই।




পুতুলনাচ শেষে আয়োজন করা হয় কর্মশালার। আমন্ত্রিত স্কুলশিক্ষার্থীরা গোল হয়ে বসে নৌকার ভেতর। হাতে হাতে পৌঁছে দেওয়া হয় রঙিন কাগজ, কলম, কাঁচি। জলপুতুল পাপেটের সদস্যরা নির্দেশনা দেন পাটাতনের এপাশ–ওপাশ হেঁটে হেঁটে। কাগজ কেটে, কলমে এঁকে শিক্ষার্থীরা নিজেরাই বানিয়ে ফেলে কাগজের শুশুক। শুধু বানিয়েই ক্ষান্ত হয় না, নিজ হাতে বানানো রঙিন শুশুকের গায়ে কেউ লেখে নিজের নাম, কেউবা লেখে ছড়া-কবিতা। কেউ কেউ কালো কলম দিয়েই আঁকে সবুজ ধানখেত, ছায়াঢাকা গ্রাম, পাশ দিয়ে বয়ে চলা পশুর নদ, নদে চলমান পালতোলা নৌকা, নৌকার পাশে ‘ভুশ’ করে ওঠা শুশুক।




মূলত এটা শিশু–কিশোরদের অবচেতন মনে ডলফিনের প্রতি মমত্ববোধ তৈরির চেষ্টা। এই প্রজন্মের ভেতর যদি ডলফিনের প্রতি ভালোবাসা জন্মায় তাহলে ডলফিনের অস্তিত্ব রক্ষার দায়িত্ব তারাই নিয়ে নেবে—এমন ভাবনা থেকেই এই আয়োজন।




ডলফিনের দুনিয়া




বিশ্বে প্রায় ৪৩ প্রজাতির ডলফিন রয়েছে। এর মধ্যে বাংলাদেশে ৭ প্রজাতির ডলফিনের দেখা মেলে বলে প্রকাশনায় তুলে ধরেছে ইন্টারন্যাশনাল ইউনিয়ন ফর কনজারভেশন অব নেচার (আইইউসিএন)। গাঙ্গেয় ডলফিন বা শুশুক বাংলাদেশের মিঠাপানির নদীর প্রধানতম ডলফিন প্রজাতি। সুন্দরবনের নদীতে গাঙ্গেয় শুশুক এবং ইরাবতী ডলফিন দেখা যায়। এই দুই প্রজাতির ডলফিনই বর্তমানে সারা বিশ্বে বিপন্ন অবস্থায় আছে।




সম্প্রতি বন বিভাগ ও ইউএনডিপির প্রকাশিত জরিপে দেখা গেছে, বাংলাদেশে প্রায় ছয় হাজার ইরাবতী ডলফিন আছে। এগুলোসহ সারা বিশ্বে এই ডলফিন আছে মাত্র ৭ হাজার। সাধারণত গাঙ্গেয় শুশুক বেশি দেখা যায় দুটি নদীর মিলনস্থল, নদীর বাঁক ও গভীর অংশে। এরা দেখতে ধূসর-বাদামি রঙের। এদের প্রধান খাদ্য মাছ। অন্যদিকে ইরাবতী ডলফিন বেশি দেখা যায় নোনা পানি ও নদীর মোহনায়। দেখতে সাধারণত ধূসর বা নীলচে ধূসর ও পেটের দিকে ফিকে বর্ণের হয়। মাছ, সামুদ্রিক স্কুইড, অক্টোপাস ও চিংড়ি ইরাবতী ডলফিনের প্রধান খাদ্য।




উপকারী ও নিরীহ প্রাণী ডলফিন বা শুশুক। জলজ পরিবেশ ও প্রতিবেশের ভারসাম্য রক্ষায় গুরুত্বপূর্ণ ভূমিকা পালন করে বলে এদের ‘উপকূলীয় প্রতিবেশের প্রহরী’ বলা হয়।




 


</p><li><a href='https://www.prothomalo.com/pachmisheli/article/1567679/%E0%A6%86%E0%A6%AE%E0%A6%BF%E0%A6%93-%E2%80%98%E0%A6%86%E0%A7%9F%E0%A6%B0%E0%A6%A8%E0%A6%AE%E0%A7%8D%E0%A6%AF%E0%A6%BE%E0%A6%A8%E2%80%99' target='_blank' >আমিও ‘আয়রনম্যান’</a><br><p>[
আয়রনম্যান মালয়েশিয়ায় অংশ নিয়েছিলেন তিন বাংলাদেশি প্রতিযোগী। সাঁতার, সাইক্লিং...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2018/12/01/b7d7b7eb1d4d67effc08e54e9694dfa6-5c0219e966f41.jpg?jadewits_media_id=1398260"><p>

আয়রনম্যান মালয়েশিয়ায় অংশ নিয়েছিলেন তিন বাংলাদেশি প্রতিযোগী। সাঁতার, সাইক্লিং ও দৌড়—প্রতিযোগিতার এই তিন অংশ সম্পন্ন করে তিনজনই পেয়েছেন সনদ। তাঁদেরই একজন লিখেছেন অভিজ্ঞতার কথা।




ঝকঝকে আকাশ কালো মেঘে ছেয়ে গেল মুহূর্তেই। ঝোড়ো বাতাস বইতে শুরু করল। ধাতস্থ হতে হতেই টুপটাপ বৃষ্টিও পড়তে থাকল। সমুদ্রের ঢেউয়ের রূপও গেল বদলে। সাঁতরাতে ভীষণ বেগ পেতে হচ্ছিল। তখনো ৭০০ মিটারের মতো সাঁতরানো বাকি। কিন্তু লক্ষ্য ঠিক রেখে এগোনো যাচ্ছিল না। এরই মধ্যে একজনের কনুই লেগে সাঁতারের চশমাটা গেল খুলে। কী ভয়াবহ! মালয়েশিয়ার ল্যাংকাওয়িতে আয়রনম্যান চ্যালেঞ্জের প্রথম পর্বটা এভাবেই শেষ করেছি। সাঁতারের সময়ই হাড়ে হাড়ে টের পেয়েছি কেন এটা বিশ্বের চ্যালেঞ্জিং প্রতিযোগিতার একটি।




সাঁতার শুরুর আগে




১৭ নভেম্বর। দিনের সূর্য উঁকি দিতে দিতেই সকাল সাতটা বেজে গেল। আমরা সৈকতে হাজির হয়েছিলাম তারও ঘণ্টাখানেক আগে। আমরা মানে আমি, আবদুল্লাহ আল ইমরান ও ইমতিয়াজ ইলাহি। আয়রনম্যান চ্যালেঞ্জের জন্য বাংলাদেশ থেকে এই তিনজনই গিয়েছিলাম।




দেশ থেকে একসঙ্গে গেলেও প্রতিযোগিতায় তিনজন ছিলাম আলাদা আলাদা দলে। দলগুলো ভাগ করা হয়েছিল বয়সের ভিত্তিতে। আলাদা দলে ভিড়ে ভেতরের উত্তেজনা আরও বাড়ল। কী হবে, কেমন করে হবে, পারব তো শেষ পর্যন্ত! এসব ভাবতে ভাবতেই আটটা বাজল। আয়রনম্যান চ্যালেঞ্জের তিনটি পর্ব—সাঁতার, সাইক্লিং (সাইকেল চালনা) আর দৌড়।




সমুদ্রে ত্রিভুজাকার জায়গা তৈরি করা হয়েছিল সাঁতার কাটার জন্য। দূরত্ব ১ দশমিক ৯ কিলোমিটার। এ দূরত্ব পাড়ি দিতে হয় দুইবার। কারণ, প্রতিযোগিতার নিয়ম অনুযায়ী প্রতিযোগীদের সাঁতরাতে হয়েছে ৩ দশমিক ৮ কিলোমিটার। এই পর্বে নানা বয়সী ২ হাজার ৪০০ প্রতিযোগী অংশ নিয়েছিল।




পাহাড়, ঝড় আর সাইক্লিং




পরের চ্যালেঞ্জটি সাইক্লিং। সাইকেল চালিয়ে ১৮০ কিলোমিটার পথ পাড়ি দিতে হয়। সময় আট ঘণ্টা। সেই যে সকালে ঝড়বৃষ্টি শুরু হলো, তার রেশ তখনো। সাইকেল চালানো বেশ কষ্টের ব্যাপার হয়ে দাঁড়াল। একে তো পাহাড়ি পথ, তার ওপর গুঁড়ি গুঁড়ি বৃষ্টি। বিপজ্জনক মোড়গুলোতে দুর্ঘটনার আশঙ্কা। তাই খুব সতর্কতার সঙ্গে সাইকেল চালাচ্ছিলাম। একটু এদিক-সেদিক হলেই ঠাঁই হবে পাহাড়ের গোড়ায়! এমন সংকট সঙ্গী করে পুরো ট্র্যাকটি শেষ করলাম সাড়ে ছয় ঘণ্টায়।




বরফ বেঁধে দৌড়




ঝোড়ো ঢেউয়ের সঙ্গে পাল্লা দিয়ে সাঁতার আর বৃষ্টি ভেজা পাহাড়ি পথে সাইকেল চালিয়ে আমার পা ফুলে ঢোল। ১০ কিলোমিটার চলার পর ব্যথা নিয়ে দৌড়ানো অনেকটা অসম্ভবই। কিন্তু ‘হাল ছেড়ো না বন্ধু...। এত দূর এসে ব্যর্থ হয়ে ফিরতে চাই না। শুরু করলাম পথ চলা। অনেকটা হেঁটে হেঁটেই।




প্রতিযোগিতার নিয়ম অনুযায়ী, নির্দিষ্ট জায়গা ছাড়া থামা যাবে না। সেখানে থামলেও সুনির্দিষ্ট কারণ থাকতে হবে। এমন একটি জায়গায় দাঁড়িয়ে চিকিৎসকদের পরামর্শ নিলাম। চিকিৎসা দল পায়ে বরফ বেঁধে দিল। তারপর আবার দৌড়াতে শুরু করলাম। খুঁড়িয়ে খুঁড়িয়ে দৌড়ানোর সময় রাস্তার পাশে দাঁড়ানো মানুষ সবাইকে উৎসাহ দিচ্ছিল। আমাকেও বলল, ‘এগিয়ে যাও, তুমি পারবে।’ আমাকে দারুণ আত্মবিশ্বাসী করেছিল। এভাবেই একসময় পা রাখি ‘ফিনিশিং লাইনে’। ৪২ কিলোমিটারের দৌড়ে শেষ সীমায় পৌঁছার পর যখন মাইকে ঘোষণা করছে বাংলাদেশের ‘মুনতাসির সামি’ এখন থেকে একজন আয়রনম্যান। সেই মুহূর্তটি আমার স্বপ্নজয়ের সেরা মুহূর্ত হিসেবে থেকে যাবে আজীবন।




একই রকম চ্যালেঞ্জ পার করে ইমতিয়াজ ইলাহি ও আবদুল্লাহ আল ইমরানের নামও ঘোষণা হলো আয়রনম্যান হিসেবে।




 


</p><li><a href='https://www.prothomalo.com/pachmisheli/article/1566629/%E0%A6%A8%E0%A6%BE%E0%A6%B0%E0%A7%80-%E0%A6%89%E0%A6%A6%E0%A7%8D%E0%A6%AF%E0%A7%8B%E0%A6%95%E0%A7%8D%E0%A6%A4%E0%A6%BE-%E0%A6%86%E0%A6%9B%E0%A7%87-%E0%A6%B8%E0%A7%81%E0%A6%AF%E0%A7%8B%E0%A6%97-%E0%A6%B8%E0%A6%AE%E0%A7%8D%E0%A6%AD%E0%A6%BE%E0%A6%AC%E0%A6%A8%E0%A6%BE%E0%A6%93' target='_blank' >নারী উদ্যোক্তা: আছে সুযোগ, সম্ভাবনাও</a><br><p>[
গত ১৯ নভেম্বর ছিল নারী উদ্যোক্তা দিবস। বাংলাদেশের আর্থসামাজিক অবস্থার...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2018/11/25/6133d8615bbd667f668bfe239cd855c4-5bfa35d19d3a2.gif?jadewits_media_id=1396824"><p>

গত ১৯ নভেম্বর ছিল নারী উদ্যোক্তা দিবস। বাংলাদেশের আর্থসামাজিক অবস্থার প্রেক্ষাপটে দাঁড়িয়ে একজন নারী শুধু চাকরির বাজারে নয়, বরং নিজে উদ্যোক্তা হয়ে অন্যের কর্মসংস্থান সৃষ্টিতেও গুরুত্বপূর্ণ ভূমিকা রাখতে পারেন।




অনলাইনভিত্তিক উদ্যোগে বস্ত্র, গয়না, সাংসারিক পণ্য, শিশুখাদ্য, প্রসাধনীর আধিক্য দেখা গেলেও সীমিতসংখ্যক সেবা ও প্রযুক্তিভিত্তিক উদ্যোগ চোখে পড়ার মতো। এই মাধ্যমে নারী উদ্যোক্তাদের তুলনামূলক বেশি উপস্থিতি লক্ষণীয়। একটু গভীরে গেলেই বোঝা যায় যে সামাজিক, পারিবারিক দায়বদ্ধতা ও প্রতিবন্ধকতা বিশেষ বাধা হয়ে দাঁড়ায় না বলে অনলাইন উদ্যোগে নারীদের এই স্বচ্ছন্দ পদচারণা।




কোন ধরনের ব্যবসায় উদ্যোগী হবেন এই সিদ্ধান্ত নিতে যে বিষয়গুলো বিবেচ্য হওয়া উচিত তা হলো:




● জ্ঞান আহরণ এবং দক্ষতা




● নিজস্ব আগ্রহ




● অভিজ্ঞতা




● পুঁজির পরিমাণ




● প্রশিক্ষণ (অনলাইন, অফলাইন)




● বাজার চাহিদা




● সামাজিক, ব্যক্তিগত, সামষ্টিক সমস্যা সমাধানে পারদর্শিতা বা উদ্ভাবনী পন্থা




● ব্যক্তিগত যোগাযোগ




বাংলাদেশে নারী উদ্যোক্তাদের জন্য প্রধান বাধা হিসেবে যেটি বিবেচনা করা হয় তা হলো আমাদের সংস্কৃতি। যেখানে আমরা নারীকে একটি নির্দিষ্ট ভূমিকায় দেখতে অভ্যস্ত ছিলাম। কিন্তু সময় পাল্টেছে, বাস্তবতা এখন ভিন্ন। ৩০ বছর আগের বাংলাদেশের অর্থনীতি আর ২০১৮–এর অর্থনীতির হিসাব ভিন্ন। এখন পারিবারিক দায়িত্ববোধের সঙ্গে সঙ্গে একজন নারী তাঁর সত্তাকে এই সমাজে সফলভাবে পরিচিত করে তুলতে সক্ষম।




দীর্ঘ ২০ বছর বেসরকারি প্রতিষ্ঠানে কর্মরত থাকার পর নানা হিসাব–নিকাশ সেরে ভালো লাগার কাজটিতেই মনোযোগী হয়েছেন নাঈমা মিতা। নিজস্ব আগ্রহ ও অভিজ্ঞতা ব্যবহার করে একটু একটু করে গড়ে তুলেছেন ক্রেতাবলয়, অর্জন করেছেন আস্থা। শুরুটা স্বাভাবিকভাবেই মসৃণ না হলেও তিন বছরে তাঁর পোশাকভিত্তিক প্রতিষ্ঠান ‘বুবুর বায়না’ পেরিয়েছে অনেক বন্ধুর পথ।




নাঈমা মনে করেন, অনলাইনভিত্তিক উদ্যোগগুলোকে এখনো অনেকেই সংসার সামলে অবসরে করা শখের কাজ ভাবে। শুরুতে তাঁর এমনও অভিজ্ঞতা হয়েছে, অনেকে তাঁর ব্যবসাটি ঘরকেন্দ্রিক ভেবে তেমন খরচের ব্যাপার নেই বলে ন্যায্য স্বীকৃতিটিও দেয়নি। কিন্তু তিনি বিশ্বাস করেন, যেকোনো সনাতনী পেশাজীবীর চেয়ে একজন উদ্যোক্তাকে তাঁর ব্যবসায় ভাবনা, শ্রম ও সময় কোনো অংশেই কম দিতে হয় না।




গয়নাভিত্তিক প্রতিষ্ঠান ‘আরটোপলিস’–এর কর্ণধার সুমাইয়া সায়েদ নিজের অভিজ্ঞতা মিলিয়েছেন অধিকাংশ নারী ও মা উদ্যোক্তাদের সঙ্গে, যাঁরা একাধারে উদ্যোক্তা ও তাঁদের সন্তানদের প্রাথমিক অভিভাবক। নিজস্ব চেষ্টায় গড়ে তোলা ভালোবাসার কাজটিতে পারিবারিক দায়বদ্ধতার কারণে অনেক ক্ষেত্রেই তাঁরা পূর্ণ সময় আর শ্রম দিতে পারেন না বলে তিনি মনে করেন।




তবে, অনলাইন ব্যবসার সুবিধাজনক দিক হলো ক্রেতার সঙ্গে সরাসরি যোগাযোগের সুযোগ যা ব্যবহার করে তাঁদের আস্থার জায়গায় পৌঁছানো সম্ভব। আর তাঁদের নমনীয়তাও প্রশংসাসূচক বলেই উদ্যোগ চালিয়ে যাওয়া সম্ভব হয়।




উদ্যোক্তা হিসেবে কাজ করতে গিয়ে এই দুই সফল ব্যবসায়ী সহায়ক হিসেবে পাশে পেয়েছেন ‘মেয়ে নেটওয়ার্ক’কে, যুক্ত হয়েছেন নারী উদ্যোক্তাদের প্ল্যাটফর্ম ‘রাঙতা’র ‘হুটহাট’-এ। এ ধরনের প্ল্যাটফর্ম বাংলাদেশের নারী উদ্যোক্তাদের দিকে সম্মান, সহযোগিতার হাত যেমন বাড়িয়ে দিয়েছে, তেমনি প্রশিক্ষণ, উত্তরোত্তর উন্নয়ন ইত্যাদির এক প্ল্যাটফর্ম তৈরি করে দিয়ে বাড়িয়ে দিয়েছে তাদের স্বকীয়তা আর পণ্যের মান।




আমি ঢাকা বিশ্ববিদ্যালয়ে শিক্ষক হিসেবে যোগদান করার আগে বাংলাদেশ সিভিল সার্ভিস কমিশনে ইকোনমিক ক্যাডারে ৬ বছর কাজ করেছি। উন্নয়ন খাত এবং দেশসেরা আন্তর্জাতিক গবেষণা প্রতিষ্ঠানের কাজসহ কর্মজীবনের দীর্ঘ ১২ বছরের অভিজ্ঞতার আলোকে খুব কাছ থেকে নারীদের চেষ্টা, বন্ধুর পথকে মসৃণ করার এক মনস্তাত্ত্বিক লড়াই দেখে এসেছি।




নবীন উদ্যোক্তারা কাজের ক্ষেত্রে কিছু বিষয় মাথায় রাখতে পারেন:




* প্রাথমিকভাবে ব্যবসা শুরু করার পর একপর্যায়ে নিজস্ব পুঁজির ওপর নির্ভর না করে ব্যবসালব্ধ আয়ের ওপর ভিত্তি করে ব্যবসা চালিয়ে নিতে হবে।




* ব্যবসা–সংক্রান্ত সব দায়িত্ব একা পালন না করে বিশেষ বিশেষ জায়গায় লোক নিয়োগ করা প্রয়োজন; আপনি নিজে যে একটি বা দুটি বিষয়ে পারদর্শী শুধু সেই কাজগুলোরই দায়িত্ব নেবেন।




* বাজারে প্রচলিত পণ্যের ব্যবসায় যাওয়া যাবে না এবং পণ্য নতুনই হতে হবে—এ ধারণাও যথার্থ নয়। বরং পণ্য বা সেবার স্বকীয়তার বিষয়টি খেয়াল রাখা জরুরি।




* শুধু পণ্যভিত্তিক উদ্যোগ গ্রহণ না করে সামাজিক প্রয়োজন, সামষ্টিক উন্নয়নে সহায়ক সেবার প্রতিও দৃষ্টি দেওয়া প্রয়োজন।




* কর্ণধার ও কর্মচারীদের মধ্যে আয়ের সুষম বণ্টন হওয়া চাই।




একজন সফল নারী উদ্যোক্তার উপলব্ধি দিয়ে শেষ করি। অনেকে হয়তো এই কথা থেকে প্রেরণা পাবেন—‘ব্যবসার সবচেয়ে বড় বিনিয়োগ হলো সম্পর্ক তৈরিতে বিনিয়োগ, কেননা মানুষ শুধু পণ্যই কেনে না, একই সঙ্গে তাঁর সঙ্গে জুড়ে থাকা ব্যক্তি সত্তার নির্যাস আর মূল্যবোধ গ্রহণ করে; গুরুত্ব দেয় পণ্যের আড়ালে থাকা অভিপ্রায়কে।’




নারী উদ্যোক্তাদের বৈশ্বিক সূচকে বাংলাদেশ




নারী উদ্যোক্তাদের বৈশ্বিক সূচকে বাংলাদেশ মাস্টারকার্ড ইন্ডেক্স অব উইমেন এন্ট্রাপ্রেনারস ২০১৮—তে বাংলাদেশের অবস্থান:




২০১৭ ২০১৮ স্কোর পরিবর্তন ২০১৭ ২০১৮ র​্যাঙ্কিং পরিবর্তন




নারী ব্যবসা মালিকানা ২৫.৮ ২৫.৯ ০% ১৯ ১৮ ১




নারীদের অগ্রগতি ফলাফল ২৪.৩ ২৪.৩ ০% ৫৫ ৫৫ ০




জ্ঞান সম্পদ এবং অর্থায়ন অবস্থা ৪৭.৪ ৪৮.৮ ৩% ৫৭ ৫৭ ০




নারী উদ্যোক্তা সহযোগী শর্ত ৪০.৬ ৪১.৩ ২% ৫৬ ৫৬ ০




এই সূচকটি মোট ৫৭টি দেশের ওপর পরিচালিত যেখানে বাংলাদেশের সামগ্রিক অবস্থান ৫৭; যা ২০১৭ সাল থেকে আরও এক ধাপ পিছিয়েছে। অবাক করার বিষয় হলো, বাংলাদেশে নারী ব্যবসায় মালিকানা অন্য অনেক উন্নত রাষ্ট্রের তুলনায় বেশি। সে ক্ষেত্রে পর্যাপ্ত সরকারি, বেসরকারি সহায়তা এবং নারী উদ্যোক্তাবান্ধব নীতি প্রণয়ন আর তার যথাযথ বাস্তবায়ন এই সূচকে বাংলাদেশকে একটি সম্মানজনক অবস্থান তৈরিতে সহায়তা করবে।




লেখক: প্রভাষক, আন্তর্জাতিক সম্পর্ক বিভাগ, ঢাকা বিশ্ববিদ্যালয়




 




 




 


</p><li><a href='https://www.prothomalo.com/pachmisheli/article/1566500/%E0%A7%AC%E0%A7%AB%E0%A7%A6-%E0%A6%B6%E0%A6%B9%E0%A6%B0%E0%A7%87%E0%A6%B0-%E0%A6%AA%E0%A6%A5%E0%A7%87-%E0%A6%AA%E0%A6%A5%E0%A7%87' target='_blank' >৬৫০ শহরের পথে পথে</a><br><p>[
বাংলাদেশের ছেলে তানভীর অপু। পরিব্রাজক। ইতিহাস-ঐতিহ্য আর সৃষ্টির রহস্য জানতে...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2018/11/24/be9af50c9887a919929a2d876ee69d3d-5bf8efce86424.gif?jadewits_media_id=1396646"><p>

বাংলাদেশের ছেলে তানভীর অপু। পরিব্রাজক। ইতিহাস-ঐতিহ্য আর সৃষ্টির রহস্য জানতে ঘুরেছেন ৬৫ দেশের ৬৫০টি শহর। অপু শুনিয়েছেন বিচিত্র ১০টি ভ্রমণগল্প। সঙ্গে রইল তাঁর পর্যটক হয়ে ওঠার গল্প।




তানভীর অপু বেশ কয়েক বছর ধরে ফিনল্যান্ডে থাকেন। নাগরিকত্বও পেয়েছেন সে দেশের। গত অক্টোবরে তাঁর সঙ্গে যখন মেসেঞ্জারে কথা হচ্ছিল, তখনো তিনি ঘুরছেন। মিসর, ফিলিস্তিন, ইসরায়েল—এই তিন দেশ ঘুরে ঢাকায় এসেছিলেন কয়েক দিনের জন্য। তারপর স্ত্রী সীমা খানকে নিয়ে আবার গেলেন ভারতে ভ্রমণ করতে। তাই মেসেঞ্জারে যখনই টোকা দিই, তখনই বলেন, ‘ব্রো (ব্রাদার) শিগগিরই দেখা হচ্ছে!’




ঢাকার মাটিতে তাঁর সাক্ষাৎ পাওয়া গেল ২০ নভেম্বর। জানালেন, কিছুদিন দেশেই আছেন। ফিনল্যান্ডে যাওয়ার ব্যাপারে এখনো সিদ্ধান্ত নেননি। প্রশ্ন করি, আপনার চাকরি সামলাবে কে? মৃদু হাসেন তানভীর অপু। বলেন, ‘আমার তো কোনো চাকরি নেই। কোনো কিছুই স্থায়ীভাবে করি না। যখন প্রয়োজন হয় কিছু একটা করি।’ এই কিছু একটার মধ্যে হয়তো কখনো পানশালায় কাজ করছেন, কখনো আবার যোগ দিচ্ছেন জাহাজের রেস্তোরাঁয়। মাঝে কিছুদিন নিজেই একটা রেস্তোরাঁ খুলে বসেছিলেন। সে ব্যবসাও গুটিয়ে একসময় বেরিয়ে পড়েছিলেন ঘুরতে।




তানভীর অপুকে যাঁরা চেনেন, তাঁরা বলবেন, ‘ও তো এমনই।’ এমন না হলে কেউ মাসের পর মাস, কখনোবা পুরো একটা বছর ঘুরে বেড়াতে পারে! এ বছরই যুক্তরাষ্ট্রের ৩২টি রাজ্য ঘুরে দেশে এসেছিলেন। এর মধ্যে আরও কয়েকটি দেশ ঘুরে ফেললেন। অঢেল সম্পদের মালিক ছাড়া এমন নিশ্চিন্ত ভ্রমণজীবন কেউ যাপন করতে পারেন? চট করে কথা ধরেন তানভীর অপু, ‘আমার সম্বল বলতে কিন্তু কাজ। পরিশ্রম। খণ্ডকালীন বিভিন্ন পেশায় যুক্ত হই। পয়সা জোগাড় হলেই বেরিয়ে পড়ি ঘুরতে। ভ্রমণের জন্য মনের ইচ্ছেটা জরুরি, অর্থ নয়। আমি সস্তা হোটেলে রাত কাটাই, সস্তা খাবার খাই, প্রচুর হাঁটি। নতুন একটা শহর হেঁটে হেঁটে স্থানীয় মানুষের সঙ্গে কথা বলি। জীবন সম্পর্কে জানার চেষ্টা করি।’




নতুন কোনো দেশ, নতুন কোনো শহরের অজানাকে জানার এ আগ্রহ তানভীর অপুকে নিয়ে গেছে ৬৫ দেশের প্রায় ৬৫০টি শহরে। কোনো শহরে যাওয়ার আগে সেখানকার ইতিহাস-ঐতিহ্যের সন্ধান করেন অপু। আগেই জেনে নেন সেখানে কোনো বিখ্যাত মানুষের বাড়ি আছে কি না, জাদুঘর আছে কি না, জাতীয় উদ্যান বা বিখ্যাত ভাস্কর্যের খোঁজও নেন। পরিকল্পনা পাকা করেই পথ ধরেন নতুন কোনো অজানা দর্শনে। এখন নিজেও একটা দর্শন দাঁড় করিয়েছেন। শোনান তিনি, ‘আমাদের ঘর থেকে বের হতেই হবে। নিজেকে জানতেই হবে। এ জন্য ভ্রমণ করা দরকার। অর্থ-বিত্ত দিয়ে কী হবে বলুন। যার তেমন কিছু নেই, সে যাক না পাশের এলাকায়, পাশের জেলায়, পাশের বিভাগে।’  




৩৮ বছর বয়সী অপুর বেড়ে ওঠা রাজশাহীতে। মা মাহমুদা খাতুন সিদ্দিকা রাজশাহী বিশ্ববিদ্যালয়ে প্রশাসনিক পদে চাকরি করতেন, বাবা ইব্রাহীম আলী দেওয়ান ছিলেন পানি উন্নয়ন বোর্ডের নির্বাহী পরিচালক। দুই ভাই, এক বোনের মধ্যে সবার বড় অপু। রাজশাহীতে অষ্টম শ্রেণি পর্যন্ত পড়ে বাংলাদেশ ক্রীড়া শিক্ষাপ্রতিষ্ঠানে (বিকেএসপি) ভর্তি হয়েছিলেন নবম শ্রেণিতে। বিকেএসপির হকি দলের খেলোয়াড়ও ছিলেন। ঢাকা ওয়ান্ডারার্স ক্লাবের হয়েও হকি খেলেছেন কয়েক বছর। এই ফাঁকে উচ্চমাধ্যমিক শেষে ভর্তি হয়েছিলেন রাজশাহী বিশ্ববিদ্যালয়ে। স্নাতক পড়ার সময়টাতেই চলে যান ফিনল্যান্ডে। ২০০৫ সালের কথা সেটা।




ফিনল্যান্ডে যাওয়ার পরই পর্যটক জীবনের গোড়াপত্তন। ফিনল্যান্ডের বাইরে তাঁর দেখা প্রথম দেশ ছিল এস্তোনিয়া। এরপর গেলেন সুইডেনে। অপু বলছিলেন, ‘যত নতুন দেশে যাচ্ছি, নতুন নতুন অভিজ্ঞতা হচ্ছে। নতুন মানুষের সংস্পর্শ পাচ্ছি। জানার আগ্রহ বাড়ছে। বাড়ছে ভ্রমণের স্পৃহাও।’




সে স্পৃহার জোরে ২০০৬ সালেই বন্ধুদের সঙ্গে গাড়িতে পাড়ি দিয়েছেন হাজার হাজার কিলোমিটার। ওই যাত্রায় ইউরোপের বিভিন্ন দেশ ঘুরে দেখেছেন। ফুটবল বিশ্বকাপের আসর বসেছিল জার্মানিতে। গ্যালারিতে বসে খেলা দেখতে গিয়েছিলেন রুস্তভ শহরে। সেই যে ভ্রমণযাত্রা শুরু হলো, তা এখনো চলছে। তাঁর ভাষায়, ‘পুরো পৃথিবীটাই আমার কাছে দেশ। বিশ্বটা ভাগ করেছে মানুষ। আমি ভাগ হতে চাই না।’




তানভীর দেশে দেশে ঘুরে বেড়ানোর ছবিগুলো নিয়ে চারটি প্রদর্শনী করেছেন। ভ্রমণের অভিজ্ঞতা নিয়ে প্রকাশ করেছেন যাত্রা হলো শুরু নামে একটি বইও। এখন স্বপ্ন দেখেন নিজের অভিজ্ঞতা স্কুলের শিক্ষার্থীদের মাঝে ছড়িয়ে দিতে। নিজের স্বপ্নের কথা বলে যান, ‘বিভিন্ন দেশ ঘুরে আমার হয়তো অর্থ ফুরিয়েছে, কিন্তু জমে আছে অনেক গল্প। বিচিত্র সৃষ্টির ছবি-ভিডিও। এগুলোই আমার সম্পদ। এসবই আমি স্কুলে স্কুলে শিক্ষার্থীদের দেখাতে চাই। ভ্রমণে আগ্রহী করতে চাই। স্বপ্ন দেখাতে চাই।’




আমরাও তো চাই তানভীর অপুর স্বপ্ন বাস্তবের আলো পাক।  




 




তানভীরের দেখা ১০




টেগর রোড




১




হাঙ্গেরি




যেখানেই যাই, যে দেশেই যাই, সেখানেই দেখি রবি বাবু হাজির! হাঙ্গেরির রাজধানী বুদাপেস্ট থেকে ২০০ কিলোমিটার দূরে বালাতুনফিয়ডে গিয়েও তাঁর দেখা মিলল। ১৯২৬ সালে কবি এখানে চিকিৎসা নিতে এসেছিলেন। বিশ্বকবি রবীন্দ্রনাথ ঠাকুর যে কক্ষে ছিলেন, সেটিতে তাঁর ব্যবহৃত জিনিসপত্র গুছিয়ে রাখা হয়েছে। পাশের সড়কটিও তাঁর নামে নামকরণ করা হয়েছে। ‘টেগর রোড’-এ বিভিন্ন জায়গায় শোভা পাচ্ছে কবির প্রতিকৃতি। ২০১৫ সালের কোনো একসময় কবির নামে সেই রাস্তায় হাঁটতে হাঁটতে মনে পড়ল—‘আমার এই পথ চলাতেই আনন্দ...’।




 




পেঙ্গুইনের কুচকাওয়াজ




২




অস্ট্রেলিয়া




তারা আসবে বলে ঘণ্টাখানেক নিঃশব্দে বসে আছি! কিন্তু আসার নামগন্ধও নেই। একবার মনে হলো, এ যাত্রায় নাহয় পেঙ্গুইনের কুচকাওয়াজ দেখা বাদই থাক। ঠিক তখনই আগমন। চোখের সামনে দিয়ে হেঁটে গেল সারি সারি পেঙ্গুইন। ওদের মুখে খাবার। সমুদ্র থেকে বাচ্চার জন্য মুখে খাবার নিয়ে ফিরছে। পেঙ্গুইন যেন বিরক্তবোধ না করে, তাই ছবি তোলা নিষেধ। চুপচাপ বসে থাকলাম।




জায়গাটার নাম ফিলিপ আইল্যান্ড। অস্ট্রেলিয়ার ভিক্টোরিয়ার এই দ্বীপে ২০১৪ সালে দেখি পেঙ্গুইন। সবচেয়ে ছোট জাতের পেঙ্গুইনও এখানে আছে।




সবচেয়ে বড় গাছের তলে




৩




যুক্তরাষ্ট্র




ইতিহাস কাঁধে নিয়ে দাঁড়িয়ে আছে ‘জেনারেল শারম্যান ট্রি’। তাকিয়ে দেখব আর কী! গাছের মাথা খুঁজে পাই না। জাঁদরেল, বয়সী আর আকাশ ছোঁয়া এ বৃক্ষের অবস্থান যুক্তরাষ্ট্রের ক্যালিফোর্নিয়া সিকোয়া ন্যাশনাল পার্কে। পৃথিবীর সবচেয়ে বড় গাছ এটি। উচ্চতা ২৭৫ ফুট, অর্থাৎ প্রায় ৩০তলা ভবনের সমান উঁচু। গুঁড়ির পরিধি প্রায় ১০৯ ফুট, ব্যাস প্রায় ৩৭ ফুট। বয়স আনুমানিক ২ হাজার ৩০০ থেকে ২ হাজার ৭০০ বছর। ২০১৭ সালে গিয়ে গাছটার পাশে দাঁড়িয়েছি, পেয়েছি গাছের আদি ঘ্রাণ, বেঁচে থাকার মন্ত্র।




 




বারবেরিয়ানদের বাড়ি




৪




মরক্কো




অ্যাটলাস পর্বতমালা গোটা মরক্কোকে ঘিরে রেখেছে। আর এই পর্বতের বাসিন্দা বারবেরিয়ানরা। ২০১৭ সালে গিয়েছিলাম সেই জাতিগোষ্ঠীর জীবনযাপন ও তাদের ঐতিহ্যের সন্ধানে। এখনো তারা আদি জীবনে অভ্যস্ত। বারবেরিয়ান গ্রামে দেখি, জাঁতায় ভাঙাছে ভুট্টা, তৈরি হচ্ছে ভুট্টার আটা। তাদের চুলার গঠন, তৈজসপত্র, মাটির তৈরি থালাবাসন ও রান্নার সামগ্রীর মধ্যে অন্য রকম গড়ন। একজন আমাদের আন্তরিক পরিবেশে গরম এক কাপ চা পান করালেন। মনে থাকবে এমন উপত্যকায় বসে উষ্ণ এক কাপ চায়ের কথা।




ড্রাকুলা ক্যাসল




৫




রোমানিয়া




গল্প শুনে শুনেই  কল্পনা করেছিলাম, কেমন হবে রোমানিয়ার ড্রাকুলা ক্যাসল। এক সকালে রওনা দিলাম। অনেক দূর থেকেই ক্যাসলের স্তম্ভ দেখা যাচ্ছিল। কাছাকাছি যে এসেছি, তা বোঝা গেল ড্রাকুলাদের দেখে। সড়কের পাশে মাঝেমধ্যেই ভয়–জাগানিয়া অনেক কিছুই ছিল।




ড্রাকুলা ক্যাসলে এসে দেখি, বাড়িটা কেমন স্যাঁতসেঁতে। মনে হয়, বহু বছর যেন ঘরদোরগুলোয় মানুষের যাতায়াত নেই। পরগাছা জন্মেছে। পুরোনো দুর্গের মতো। সিঁড়ি বেয়ে ওপরে উঠতেই বুঝতে পারলাম, সিঁড়িটা ধীরে ধীরে সরু হয়ে উঠছে। ড্রাকুলার ছুরি, শিরস্ত্রাণ, বাটি-খাট-টেবিলসহ নানা তৈজসপত্র দেখলাম। ড্রাকুলা কত নির্মমভাবে মানুষ মারত, তারও নিদর্শন দেখলাম। একটা চেয়ার আছে। অদ্ভুত সে চেয়ার। সেখানে বসিয়েই নাকি মানুষ মারা হতো। বাড়ির আঙিনায় একটা কুয়া আছে। সেখানে পয়সা ফেললে নাকি মনোবাসনা পূরণ হয়। ২০১৪ সালের সে যাত্রায় কোনো ইউরো ভ্রমণের সফলতা কামনা করে একটি কয়েন ফেলেছিলাম!




 




অশউইৎজের বিভীষিকা




৬




পোল্যান্ড




বিশাল এলাকাজুড়ে কাঁটাতারের বেড়া। কাছাকাছি যেতেই কেমন একটা চাপা ভয় চেপে বসল। কিছু তথ্য ইন্টারনেট ঘেঁটে জেনেছিলাম। কিন্তু নৃশংসতা এখনো বাতাসে ভেসে থাকবে, তা কে জানত। এটি পোল্যান্ডের কুখ্যাত অশউইৎজ বন্দিশিবির। দ্বিতীয় বিশ্বযুদ্ধের সময় নাৎসি বাহিনীর নির্যাতনকেন্দ্র ছিল। জাদুঘর হিসেবে গড়ে তোলা হয়েছে এখন। বন্দিশিবিরের ভেতরে হাঁটার সময় গা ছমছম করছিল। ঘরের ভেতরে একটা কক্ষে দেখলাম অসংখ্যা ব্রাশ। অন্য একটি কক্ষে মাথার চুল। পাশের কক্ষটাতে বিভিন্ন আকারের হাজারো জুতো। অনেক মানুষের ছবি সাঁটানো দেয়ালে। এগুলো বন্দিশিবিরে নির্যাতিত মানুষের। শুধু মাথার চুল, ব্রাশ কিংবা জুতোই নয়, ব্যবহৃত বিভিন্ন জিনিস রাখা আছে নির্মমতার স্মারক হিসেবে। ২০১৩ সালে গিয়ে চার ঘণ্টা ছিলাম সেখানে।




মাদার তেরেসার জন্মভিটা




৭




মেসেডোনিয়া




সড়কটা তাঁর নামেই—মাদার তেরেসা। সে সড়ক ঘেঁষা ছোট একটা বাড়ি। বাড়ির দেয়ালে ঝুলছিল মাদার তেরেসার চিরন্তন হাসি মুখের ছবিটি। ভেতরে ঢুকতেই দেখা মিলল মাদার তেরেসার ব্যবহৃত আসবাব, কাগজপত্রসহ নানা কিছু। নোবেল পুরস্কারের স্মারকটাও সেখানে। আমি খুঁজচ্ছিলাম ভারতীয় উপমহাদেশের কোনো স্মৃতিচিহ্ন, পেলাম না। মেসেডোনিয়ার স্কোপেজ শহরের (তৎকালীন যুগোস্লাভিয়া) এ বাড়িতেই ১৯১০ সালে জন্মগ্রহণ করেছিলেন মহীয়সী এ নারী।




 




আলেকজান্দ্রিয়ার বাতিঘর




৮




মিসর




মিসরের রাজধানী কায়রো থেকে আলেকজান্দ্রিয়া প্রায় ২০০ কিলোমিটারের পথ। এখানে না এলে আসলেই মিসর ঘোরা অসম্পূর্ণ থেকে যায়। ভূমধ্যসাগরের তীরে শহরটি মনোরম। আলেকজান্ডার দ্য গ্রেটের নামানুসারে এ শহরের নামকরণ। বিশ্বের অন্যতম প্রাচীন শহরটি খ্রিষ্টপূর্ব ৩৩৪ সালে তৈরি বলে মনে করা হয়। এখানে রয়েছে বাতিঘর, পৃথিবীর প্রাচীন সপ্তাশ্চর্যের একটি। ভেবেছিলাম ছোট একটা বাতিঘর। কিন্তু দেখতে গিয়ে তো চক্ষু চড়কগাছ। দূর থেকে দেখতে অনেকটা রাজপ্রাসাদের মতো। ভেতরে গেলে বোঝা যায় রাজপ্রাসাদ নয়, সাধারণ মানুষের আস্তানা ছিল এটি। বাতিঘরের দেয়াল অনেক ‍সুন্দর। ভেতরে দেখলাম আস্তাবলও ছিল। মানুষকে শাস্তি দেওয়া হতো এমন কক্ষেরও দেখা মিলল। চলতি বছরই দেখেছি এই বাতিঘর।  




 




উত্তরের শেষ সীমানা




৯




নরওয়ে




সড়কপথের ভ্রমণ ছিল সেটা। যাত্রাপথে প্রায় দুই হাজার কিলোমিটার পথ পেরিয়ে আমরা পৌঁছাই পৃথিবীর উত্তরের শেষ শহর নরওয়ের হ্যামারফেস্ট। আরও শেষ প্রান্তে উত্তর মহাসাগরের তীরে নর্থ ক্যাব; পৃথিবীর উত্তরের শেষ প্রান্ত। এরপর মানুষ আর পায়ে হেঁটে যেতে পারে না। গুগল করে অনেকবার দেখেছি জানার জন্য। কিন্তু ২০১৫ সালে নিজ চোখে দেখার অভিজ্ঞতাই ছিল ভিন্ন রকম। গাড়ি থেকে নেমে আনমনেই ‘ওয়াও’ বলতে হলো। পুরো যাত্রার ক্লান্তি কর্পূরের মতো উড়ে গেল। পাহাড়ের একটা অংশ সমুদ্রের ওপর চলে গেছে। পাহাড়ের শেষ সীমায় বড় একটা বিশ্বমানচিত্র রয়েছে। ইচ্ছেমতো ছবি তুলে নিলাম।




 




পৃথিবীর প্রাচীন শহর




১০




ফিলিস্তিন




দূর থেকে মরুভূমির মতো মনে হচ্ছিল। কাছে যেতে যেতেই স্পষ্ট হলো ‘জেরিকো’। বিশ্বের সবচেয়ে পুরোনো শহরের তকমা রয়েছে এ শহরের সঙ্গে। গত মাসেই ঘুরে এসেছি। শহর বলতে এখন শুধু টিকে আছে অস্তিত্ব। কোথাও কোথাও খননকাজ চলছে। ঘরের মতো দেখতে। একজনকে জিজ্ঞেস করলাম, কেন পুরোনো শহর—বললেন, শহরটা ভাঙা-গড়ার মধ্য দিয়ে গেছে। একবার ধ্বংস হয়েছে আবার গড়ে তোলা হয়েছে। এখন যেমন দেখা গেল, পাশের আলোঝলমলে নতুন শহরটাকে। ইতিহাস বলছে, খ্রিষ্টপূর্ব ৯০০০ সালে প্রথম জনবসতি গড়ে ওঠে এ শহরে।




 


</p><li><a href='https://www.prothomalo.com/pachmisheli/article/1566494/%E0%A6%A4%E0%A7%81%E0%A6%B7%E0%A6%BE%E0%A6%A3%E0%A7%87%E0%A6%B0-%E0%A6%A6%E0%A6%BE%E0%A6%AC%E0%A6%BE' target='_blank' >তুষাণের দাবা</a><br><p>[
প্রযুক্তিকর্মী তুষাণ গোলাম মোর্শেদ শখের দাবাড়ু। তাঁর সংগ্রহে আছে দেশি–বিদেশি...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2018/11/24/3b0a5db61dd182e4713a48e28b3424df-5bf8ea21e0f78.gif?jadewits_media_id=1396636"><p>






প্রযুক্তিকর্মী তুষাণ গোলাম মোর্শেদ শখের দাবাড়ু। তাঁর সংগ্রহে আছে দেশি–বিদেশি চমৎকার কিছুর দাবা–সেট। বাংলাদেশি একটি দাবা–সেটও বানিয়েছেন এ তরুণ।




তুষাণ গোলাম মোর্শেদের বয়স তখন ১০–১১ বছর। ১৯৯৪–৯৫ সালের কথা। বরিশাল জিলা স্কুলে পড়েন চতুর্থ কিংবা পঞ্চম শ্রেণিতে। ঢাকায় এসে ঘুরতে গেছেন জাতীয় জাদুঘরে। প্রাচীন সব জিনিস দেখতে দেখতে শ্বেতপাথরের একটা দাবা–সেটে তাঁর চোখ আটকে গেল। মনটাও আটকে গেল সেই থেকে।









১৪ নভেম্বর ঢাকার বারিধারায় তখন বিকেল হব হব করছে। সবুজে ঘেরা পার্ক রোডের এক মাথায় দাঁড়িয়ে আছে সাদা রঙের একটা বাসা। সেখানে তিনতলার বসার ঘরে একটা বারান্দা। মাঝে স্বচ্ছ কাচের দেয়াল। সেটা ভেদ করে রোদের আলো মেঝেতে অলস শুয়ে আছে। কিন্তু বেশ যুদ্ধংদেহী ভঙ্গিমায় দাঁড়িয়ে আছে রাজা, মন্ত্রী আর হাতি–ঘোড়ার দল। বড়সড় এক দাবার সেট। এটা তুষাণের সংগ্রহশালার অংশ। অনেক দিন আগে জাদুঘরে নজরকাড়া দাবা–সেটটির কথা বলছিলেন তিনি, ‘ছোটবেলা থেকেই দাবায় আগ্রহ ছিল। জাদুঘরে মহারাজার ওই সেটটা দেখার পর চোখ জুড়িয়ে গেল। তখন বুঝলাম, রাজা ঘুঁটিটা রাজার মতো, হাতি ঘুঁটিটা ঠিক হাতির মতোও হতে পারে! মনে মনে সেটটা নিজের করে পেতে চেয়েছিলাম।’




মহারাজ, একি সাজে...




মনের মতো রাজা কি চাইলেই মেলে? তুষাণ খুব ছেলেবেলায় উত্তরটা জেনে গিয়েছিলেন। কিন্তু তারপরও মহারাজ ‘হৃদয়পুরমাঝে’ টোকা দিয়ে গেল বেশ কটা বছর। অবশেষে ২০১৬ সালে আবার দেখা মিলল মহারাজার সঙ্গে। এই সাক্ষাৎপর্বের স্থান কলকাতার একটি অ্যান্টিক শপ। তুষাণ তত দিনে আমেরিকান ইন্টারন্যাশনাল ইউনিভার্সিটি বাংলাদেশ থেকে কম্পিউটার বিজ্ঞানে পড়াশোনা শেষ করেছেন। প্রোগ্রামার হিসেবে যোগ দিয়েছেন সেখানেই (এখন তিনি খণ্ডকালীন শিক্ষকও)। সহকর্মীদের সঙ্গে ভুবনেশ্বর গিয়েছিলেন রথযাত্রা দেখতে। রথ দেখতে গিয়ে কলা বেচার কোনো কারণ নেই। দাবা–সেট কেনার একটা সম্ভাবনা অবশ্য দেখা গেল। তুষাণ বলছিলেন, ‘ভুবনেশ্বর থেকে ফিরে কলকাতায় কেনাকাটা করে পকেট খালি করে ফেলেছি। ফেরার আগের রাতে সিনিয়র এক সহকর্মী ওই দোকানটায় নিয়ে গেলেন। হঠাৎ একটা ছোট দাবা–সেট চোখে পড়ল। আমার আগ্রহের কথা শুনে দোকানদাররা দোতলায় নিয়ে গেলেন। সেখানেই দেখলাম, মহারাজা সেটটা, যেটা অনেকটা ছেলেবেলায় দেখা ওই সেটটার মতো। ওটা ছিল শ্বেতপাথরের, এটা কাঠের। কিন্তু নকশা প্রায় একই রকম। ঠিক করলাম, যে করেই হোক এই সেটটা আমার পেতে হবে।’




অতঃপর সহকর্মীর কাছ থেকে ধার করে প্রায় ১০ হাজার রুপি দিয়ে মহারাজাকে নিজের করে নিলেন তুষাণ। ব্যাপারটা যেন ‘আমি পাইলাম, ইহাকে পাইলাম’।




প্রাণের টানে




ছেলেবেলায় দাবায় পেয়ে বসেছিল তুষাণকে। সাদা–কালো দাবার বোর্ড তাঁর শৈশব–কৈশোর রাঙিয়ে দিয়েছিল। স্কুলের ক্লাসে তাঁকে পাওয়া না গেলে সবাই বুঝে নিত তিনি কোথায় ডুবে আছেন। কমনরুমে দাবার দুটি বোর্ড ছিল। সেখানেই দেখা মিলত তাঁর। তুষাণের ভাষায়, ‘খেলা শেষ না হলে কোত্থাও নড়তাম না। আগে খেলা শেষ হবে, তারপর অন্য কিছু। সে সময় কাঠের তৈরি একটা দাবা–সেট কিনেছিলাম ঢাকার গুলশান থেকে। সাধারণ সেটই ছিল সেটা, কিন্তু কাঠের হওয়ায় একটু আলাদা ছিল। সবাই দেখে খুব প্রশংসা করল।’




সেই প্রশংসাই তুষাণ নিলেন শখের অনুপ্রেরণা হিসেবে। দাবা–সেট নিয়ে শুরু করলেন ঘাঁটাঘাঁটি। কলেজ শেষ করে ঢাকায় এলেন। ঐতিহ্যবাহী দাবা–সেট নিয়ে পড়াশোনা করতে করতে একদিন চীনের টেরাকোটা আর্মি থিমের একটা দাবা–সেটের (রেপ্লিকা) খোঁজ পেলেন নিলামের অনলাইন সাইট ইবে–তে। চীনের প্রথম সম্রাট চিন শি হুয়াংয়ের মৃত্যুর পর তাঁর সেনাবাহিনীর মূর্তি তৈরি করা হয়েছিল টেরাকোটা দিয়ে। মূর্তিগুলো সম্রাটের সমাধির সঙ্গে অর্থাৎ মাটির নিচেই ছিল। ১৯৪৭ সালে চীনের সানজি প্রদেশে সেসব খুঁজে পান স্থানীয় কৃষকেরা। তারপর থেকে চীনের বহু মাধ্যমে টেরাকোটা আর্মি থিম ব্যবহারের প্রচলন হয়। তার মধ্যে দাবা–সেটও বাদ যায়নি। স্বাভাবিকভাবেই তুষাণ ওই সেটটার খোঁজ পেয়ে রীতিমতো শিহরিত। ইবে–তে কেনার ফরমাশ দেওয়ার পর শুরু হলো অপেক্ষার প্রহর গোনা। বলছিলেন, ‘একটা মাস যে কী করে কাটল, বোঝাতে পারব না! হাতে পাওয়ার পর বিশ্বাসই হচ্ছিল না। সে যে কী আনন্দ!’




একেই বলে কিস্তিমাত




সেই থেকে তুষাণ আরও আনন্দ (পড়ুন দাবা–সেট) সংগ্রহে উঠেপড়ে লাগলেন। ‘আপনার সংগ্রহে সবচেয়ে দামি সেটা কোনটি?’—প্রশ্নটি করার পর তুষাণ হাসলেন। দাবা খেলায় ‘ক্যাসলিং’ বলে একটি শব্দ আছে। বিশেষ শর্তে রাজা একবার ঘর বদল করতে পারে। তুষাণ সেই ক্যাসলিং করে পাশের ঘরে গেলেন। তেরছা করে মাথা কাটা সিলিন্ডারের মতো কতগুলো ঘুঁটিতে সাজানো কালো রঙের একটা বোর্ড দেখিয়ে বললেন, ‘এটা দুবাইয়ের একটা সেট। স্পেশাল এডিশন, বাজারে পাবেন না।’




কীভাবে পেলেন? তুষাণের মুখে রহস্যের হাসি, ‘একদিন এক ভদ্রলোকের সঙ্গে পরিচয় হওয়ার পর জানতে পারি, তাঁর কাছে কিছু দাবা–সেট আছে। সেখানে এই সেটটা দেখার পর অনেক খোঁজখবর নিয়ে বুঝলাম, এই সেট বাজারে নেই, মানে দামি। কিন্তু সেটটা ওই ভদ্রলোক দুবাইয়ে পড়ার সময় পুরস্কার হিসেবে পেয়েছিলেন। এসব জানার পরও সেটটা পাওয়ার জন্য মন আঁকুপাঁকু করতে থাকল। পরে অনেক বুঝিয়ে–সুঝিয়ে সেটটা কিনেও নিলাম ২০ হাজার টাকা দিয়ে।’




শ্যামলবরন কোমল মূর্তি




দেশি তো আছেই, তুষাণের সংগ্রহে বিদেশি দাবা–সেট আছে ২৫টিরও বেশি। থাইল্যান্ডের মাখরুখ, ইংল্যান্ডের ব্যাটল অব ওয়াটারলু, ভারতের শ্বেতপাথরেরসহ চীন, সংযুক্ত আরব আমিরাত ও নেপালের হাতে বানানো দাবা–সেট তাঁর শোকেস সমৃদ্ধ করেছে। তাই তুষাণের আফসোস, ‘প্রায় সব দেশেই ঐতিহ্যবাহী দাবা–সেট আছে। কিন্তু বাংলাদেশে তেমন কোনো সেট নেই। দেশের বাইরের কাউকে বলতে পারি না যে এটা আমাদের তৈরি।’




তবে আফসোসের পাল্টা চালও তৈরি করে ফেলেছেন তুষাণ নিজেই। পাটের তৈরি গ্রামীণ পুতুল দিয়েই বানিয়েছেন দাবার ঘুঁটি। শ্যামলবরন কোমল মূর্তিগুলোর গায়ে পরিয়েছেন রঙিন শাড়ি। আর বোর্ড বানাতে বেছে নিয়েছেন ব্লক প্রিন্টের নকশা আঁকা কাপড়। তুষাণের স্বপ্ন, ‘পরীক্ষামূলকভাবে এই দাবা–সেটটা বানিয়েছি। যান্ত্রিক এই সময়ে তরুণ প্রজন্মকে আমি দাবার মতো সৃজনশীল একটা খেলায় আগ্রহী করে তুলতে চাই। এ জন্য আমরা চারজন দাবা–সেট সংগ্রাহক মিলে কদিন আগে একটা প্রদর্শনীও করেছি। আমার এই দাবা–সেটটি সেটিরই অংশ। বাংলাদেশের প্রতিনিধিত্ব করছে এমন একটা দাবা–সেট হলে কী দারুণ হবে, ভাবুন!’




 


</p><li><a href='https://www.prothomalo.com/pachmisheli/article/1565662/%E0%A6%9F%E0%A6%AE%E0%A6%BE%E0%A6%B8%E0%A7%87%E0%A6%B0-%E0%A6%AD%E0%A7%9F%E0%A6%82%E0%A6%95%E0%A6%B0-%E0%A6%B8%E0%A6%99%E0%A7%8D%E0%A6%97%E0%A7%80%E0%A6%B0%E0%A6%BE' target='_blank' >টমাসের ভয়ংকর সঙ্গীরা</a><br><p>[
ভয়ংকর প্রাণীর সঙ্গেই তাঁর নিবিড় সখ্য। মাকড়সা, সাপ, বিচ্ছু, টিকটিকি, কুকুর,...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2018/11/17/51f7f723c50281d7468487751af56017-5bf0313bbdb9f.jpg?jadewits_media_id=1395346"><p>






ভয়ংকর প্রাণীর সঙ্গেই তাঁর নিবিড় সখ্য। মাকড়সা, সাপ, বিচ্ছু, টিকটিকি, কুকুর, বিড়াল—এমন প্রাণীর তালিকা গিয়ে ঠেকবে এক শতে। অবিশ্বাস্য ঠেকছে? ১৯ বছর বয়সী টমাস পাসি শতাধিক প্রজাতির প্রাণীর সংগ্রহশালা গড়ে তুলেছেন। যুক্তরাষ্ট্রের নিউ জার্সির টমাস পাসি একজন ইউটিউবার। নিজের ইউটিউব চ্যানেলের মাধ্যমে তাঁর সংগ্রহ সবার মধ্যে ছড়িয়ে দেওয়ার চেষ্টা করেন। বিভিন্ন প্রাণী দেখানোর পাশাপাশি তাদের খাওয়ানোর ভিডিও, পোষা প্রাণী পালনবিষয়ক কর্মশালার আয়োজন করে থাকেন তিনি। এত প্রাণীকে খাওয়ানোর, যত্ন নেওয়ার দুরূহ কাজটি একা পাসিই করেন। এসব করতে গিয়ে রীতিমতো ‘প্রাণিবিজ্ঞানী’ বনে গেছেন পাসি। পাসির সংগ্রহে সবচেয়ে বিষধর প্রাণী হলো ভিয়েতনামের বিছা। এই বহুপদী প্রাণীর জন্য বিশেষ মনোযোগ প্রয়োজন হয়। কারণ, অমেরুদণ্ডী বিছা লুকানোর বেলায় ওস্তাদ। তাই নিজের সুরক্ষার জন্যই বন্দী করে রেখেছেন পাসি। পাসির সংগ্রহে বেশি সংখ্যায় (১১০টি) আছে ট্যারান্টুলা প্রজাতির মাকড়সা। প্রাণীপ্রেমী টমাস পাসি বলেন, ‘মূলধারার গণমাধ্যমে এই প্রাণীগুলো সম্পর্কে যেভাবে প্রচার করা হয়, অবুঝ প্রাণীগুলো কিন্তু তেমনটি নয়। আমি আশাবাদী, মানুষ এখন বুঝতে পারবে। সেই সঙ্গে আমি চাই মানুষ প্রাণীদের ভালোবাসুক।’ 




 




 


</p><li><a href='https://www.prothomalo.com/pachmisheli/article/1565657/%E0%A6%B8%E0%A7%8D%E0%A6%9F%E0%A7%8D%E0%A6%AF%E0%A6%BE%E0%A6%9A%E0%A7%81-%E0%A6%85%E0%A6%AC-%E0%A6%87%E0%A6%89%E0%A6%A8%E0%A6%BF%E0%A6%9F%E0%A6%BF' target='_blank' >স্ট্যাচু অব ইউনিটি</a><br><p>[
* বিশ্বের সবচেয়ে উঁচু ভাস্কর্য এখন স্ট্যাচু অব ইউনিটি বা ঐক্যের ভাস্কর্য।...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2018/11/17/fba59e8194dcef27521f7a37b6dde4da-5bf02c9d5c6d1.jpg?jadewits_media_id=1395342"><p>

* বিশ্বের সবচেয়ে উঁচু ভাস্কর্য এখন স্ট্যাচু অব ইউনিটি বা ঐক্যের ভাস্কর্য। ভারতের গুজরাট রাজ্যে অবস্থিত ভাস্কর্যটিকে জাতীয় ঐক্যের প্রতীক হিসেবে দেখা হচ্ছে।* এর আগে চীনের ১৫৩ মিটার উচ্চতার ‘স্প্রিং ট্যাম্পল বুদ্ধ’ ছিল সর্বোচ্চ উচ্চতার ভাস্কর্য।* স্ট্যাচু অব ইউনিটি ভাস্কর্যে ভারতের সাবেক বর্ষীয়ান রাজনীতিবিদ ও প্রথম উপপ্রধানমন্ত্রী সরদার বল্লভভাই প্যাটেলের (১৮৭৫-১৯৫০) প্রতিকৃতি ফুটিয়ে তোলা হয়েছে। দেশটিতে তিনি লৌহমানব হিসেবে পরিচিত।* স্ট্যাচু অব ইউনিটির ভাস্কর ভারতের ৯৩ বছর বয়সী শিল্পী রাম ভি সুতার।* বিশ্বের সর্বোচ্চ উচ্চতার ভাস্কর্যটি নির্মাণের জন্য সারা ভারতের মানুষদের সম্পৃক্ত করতে নানা ধরনের প্রচারণা কার্যক্রম চালানো হয়। এর মধ্যে ‘লোহা ক্যাম্পেইন’, ‘ফান্ড ফর ইউনিটি’, ‘রান ফর ইউনিটি’ উল্লেখযোগ্য। লোহা ক্যাম্পেইনের মাধ্যমে প্রায় ৫০ হাজার লাখ কেজি লোহা সংগ্রহ করা হয়।* ২০১৩ সালের ৩১ অক্টোবর কাজ শুরু হয়েছিল ভাস্কর্যটির। কাজ শেষে উদ্বোধন করা হয় গত ৩১ অক্টোবর। এটি ছিল সরদার প্যাটেলের ১৪৩তম জন্মদিন। ১ নভেম্বর থেকে জনসাধারণের জন্য উন্মুক্ত হয় ভাস্কর্যটি।* ‘স্ট্যাচু অব ইউনিটি’ উচ্চতায় ১৮২ মিটার (৫৯৭ ফুট), যা প্রায় ৬০ তলা ভবনের সমান উঁচু। অতিকায় ভাস্কর্যটি তৈরিতে ১ হাজার ৭০০ টন ব্রোঞ্জ, ৫ হাজার ৭০০ মেট্রিক টন স্টিল, ১৮ হাজার ৫০০ মেট্রিক টন বিশেষ স্টিল বার এবং ২২ হাজার ৫০০ মেট্রিক টন সিমেন্ট ব্যবহার করা হয়েছে। খরচ হয়েছে ভারতীয় মুদ্রায় ২ হাজার ৯৮৯ কোটি রুপি।* ভাস্কর্য নির্মাণ প্রক্রিয়ার সঙ্গে যুক্ত ছিলেন ৩ হাজার শ্রমিক এবং ৩০০ প্রকৌশলী।* প্রতিদিন প্রায় ১৫ হাজার দর্শনার্থী ঘুরে দেখতে পারবেন।* ভাস্কর্যটির নিচ থেকে ২৫ মিটার উঁচু বা আটতলার উঁচু সমস্থানে ৪ হাজার ৭৪৭ বর্গমিটার আয়তনের প্রদর্শনী হল ও চলচ্চিত্র কেন্দ্র আছে। যেখানে বল্লভভাই প্যাটেলের জাতীয় জীবনের কৃতিত্ব চিত্রায়ণ করা হচ্ছে।


</p><li><a href='https://www.prothomalo.com/pachmisheli/article/1565625/%E0%A6%B2%E0%A6%AE%E0%A7%8D%E0%A6%AC%E0%A6%BE-%E0%A6%A8%E0%A6%96%E0%A7%87%E0%A6%B0-%E0%A6%85%E0%A6%B0%E0%A7%81%E0%A6%A3' target='_blank' >লম্বা নখের অরুণ</a><br><p>[
অরুণের বাঁ হাতের আঙুলের নখগুলোর আকার একবার দেখুন! বৃদ্ধাঙ্গুলি এবং তর্জনীর নখ...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2018/11/17/3e56b26679dcef73fc4e66346e70c336-5befeffd82d20.jpg?jadewits_media_id=1395269"><p>

অরুণের বাঁ হাতের আঙুলের নখগুলোর আকার একবার দেখুন! বৃদ্ধাঙ্গুলি এবং তর্জনীর নখ লম্বায় ২ ইঞ্চি, মধ্যমার ১১ ইঞ্চি, অনামিকার ৯ ইঞ্চি এবং কনিষ্ঠার নখটি লম্বায় ৮ ইঞ্চি। শখ করে হাতের নখ অনেকেই তো বড় করে। তাই বলে অত বড়! বিস্ময়কর কথা হলো, ২৫ বছর হাতের নখ কাটেননি দিনাজপুরের এই তরুণ। 




১৯৯৩ সাল। চতুর্থ শ্রেণিতে পড়েন অরুণ কুমার। ইচ্ছা হলো নখ বড় করবেন। সেই যে বাঁ হাতের আঙুলের নখ কাটা বন্ধ করেছিলেন, তা আজও ধরে রেখেছেন। মাঝে কত বাধা, কত বিদ্রূপ শুনেছেন, কিন্তু নখ না কাটার সিদ্ধান্তে অনড় থেকেছেন। ৩৩ বছর বয়সী অরুণ কুমার সরকার বলছিলেন, ‘প্রথম প্রথম নখগুলো ভেঙে যেত। এখন আর ভাঙে না। তবে অনেক সতর্ক থাকতে হয়। দৈনন্দিন কাজকর্ম করতে তেমন অসুবিধা হয় না। তবে ভারী কোনো কাজ করার সময় সতর্ক থাকি।’ দিনাজপুর জেলার ফুলবাড়ী উপজেলার লক্ষ্মীপুর গ্রামে অরুণ কুমার সরকারের বাড়ি। পেশায় আলোকচিত্রী। প্রায় প্রতিদিনই অরুণের লম্বা নখ দেখার জন্য মানুষ আসে দূর থেকে তাঁর বাড়ি ও ফটো স্টুডিওতে। অরুণও এসবে অভ্যস্ত। তিনিও আগ্রহ নিয়ে দেখান, নখ রাখার গল্প বলেন। ভবিষ্যতে নখ কাটবেন কিনা? অরুণের উত্তর, ‘লম্বা নখের রেকর্ড গড়তে চাই আমি। গিনেস ওয়ার্ল্ড রেকর্ড না হোক অন্তত বাংলাদেশে তো রেকর্ড গড়তে পারব!’




 


</p><li><a href='https://www.prothomalo.com/pachmisheli/article/1565622/%E0%A6%8F%E0%A6%AC%E0%A6%BE%E0%A6%B0%E0%A7%87%E0%A6%B0-%E0%A6%87%E0%A6%82%E0%A6%95%E0%A6%9F%E0%A7%8B%E0%A6%AC%E0%A6%BE%E0%A6%B0' target='_blank' >এবারের ইংকটোবার</a><br><p>[
এক তরুণীর মাথায় একটা মুরগি বসে আছে। মুরগিটার কাছে তরুণীর প্রশ্ন, ‘পক...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2018/11/17/e892d8f10b6961b2c0a8f76a275f14cf-5befee8b1d034.jpg?jadewits_media_id=1395266"><p>

এক তরুণীর মাথায় একটা মুরগি বসে আছে। মুরগিটার কাছে তরুণীর প্রশ্ন, ‘পক একে?’মুরগির জবাব, ‘পক!’তরুণীর দ্বিতীয় প্রশ্ন, ‘পক দুগুনে?’মুরগি বলছে, ‘পক পক!’এই ‘চিত্র’ দেখা গেল ১৩ নভেম্বর সন্ধ্যায় ঢাকার এডওয়ার্ড এম কেনেডি (ইএমকে) সেন্টারে গিয়ে। বিস্ময়ে ‘গুরুত্বপূর্ণ অফিসে এসব হচ্ছেটা কী!’ বলে হতাশ হবেন না। আক্ষরিক অর্থেই এমন কিছু ‘চিত্রের’ প্রদর্শনী চলছে সেখানে। ‘ইংকটোবার বাংলাদেশ ২০১৮’ নামের এই প্রদর্শনী শুরু হয়েছে ২ নভেম্বর থেকে। শেষ হবে আজ শনিবার। চলবে বেলা তিনটা থেকে রাত সাড়ে আটটা পর্যন্ত। এর আয়োজক আঁকিয়ে–দল ‘কার্টুন পিপল’। তবে এ বছর ইংকটোবার প্রদর্শনী শুরু করেন ঢাকা বিশ্ববিদ্যালয়ের চারুকলা অনুষদের শিক্ষার্থীরা। নভেম্বরের ১, ৪ ও ৫ তারিখে প্রদর্শনীটা হয়েছে চারুকলার ভেতরেই।ইংকটোবার কী?ইংকটোবার হলো অনলাইনভিত্তিক আন্তর্জাতিক আঁকাআঁকির একটি চ্যালেঞ্জ। ২০০৯ সালে এর শুরু করেছিলেন ব্রিটিশ শিল্পী জেক পার্কার। তারপর থেকে বিশ্বের বহু দেশের আঁকিয়েরা বছরের অক্টোবর মাসজুড়ে কালি, তুলি দিয়ে প্রতিদিন একটি করে সাদাকালো ছবি আঁকার চ্যালেঞ্জে অংশ নিতে শুরু করেন; অর্থাৎ ৩১ দিনে ৩১টি ছবি আঁকার চ্যালেঞ্জটাই হলো ইংকটোবার। ইংক + অক্টোবার = ইংকটোবার। ফেসবুক, টুইটার আর ইনস্টাগ্রামের এই সময়ে চ্যালেঞ্জটি দ্রুত জনপ্রিয় হয়ে উঠেছে।




বাংলাদেশে ইংকটোবারশুরু করেছিলেন কার্টুনিস্ট মেহেদী হক। ২০১৫ সালের কথা বলছিলেন তিনি, ‘অনেক দিন ধরেই ইউটিউবে জেক পার্কারকে ফলো করতাম। একসময় দেখলাম, অনলাইনে ইংকটোবার নামে একটা চ্যালেঞ্জ শুরু করেছেন তিনি। তারপর আঁকান্তিসে (আঁকিয়েদের দল) আমরাও শুরু করলাম। ডিজিটাল এই সময়ে আমরা শিল্পীরা কালি, কলম দিয়ে কমই খাতা ভরাই। আমার নিজেরই জলরঙে হাত শক্ত হয়ে গিয়েছিল। ফলে ইংকটোবার শুরু হওয়ায় খুব লাভ হয়েছে। প্রতিবারই আমি ৩১ দিনে ৩১টি ছবি আঁকছি। এখন দেশের পেশাদার–অপেশাদার অনেক শিল্পীই ইংকটোবারে অংশ নিচ্ছেন।’চারুকলায় ইংকটোবার২০১৫ সালে মেহেদী হককে ইংকটোবারে অংশ নিতে দেখেছিলেন চারুকলার শিক্ষার্থী প্রসূন হালদার। ২০১৬ সাল থেকে তিনিও এতে অংশ নেন। আর ২০১৭ সালে কেবল অংশই নয়, সঙ্গী–সাথিদের যুক্ত করে দলটাও ভারী করে ফেলেন। প্রসূন বলছিলেন, ‘তখন ভাবছিলাম, ইংকটোবারকে শুধু অনলাইনের চ্যালেঞ্জ হিসেবে না রেখে উৎসবে রূপ দেওয়া যায় কি না। তাই অল্প সময়ের মধ্যে ছয় বন্ধু মিলে ৩১টা করে ছবি এঁকে প্রদর্শনীটা শুরু করে ফেলি।’আর এ বছর আরও বড় পরিসরে, চারুকলার ২৪ জন শিক্ষার্থীর ৭৪৪টি আঁকা নিয়ে প্রসূনরা আয়োজন করে ফেলেন ‘ইংকটোবার শোডাউন চারুকলা’। তাঁদের দেখাদেখি একই রকম প্রদর্শনীর আয়োজন করেন চট্টগ্রাম এবং রাজশাহী বিশ্ববিদ্যালয়ের চারুকলা অনুষদের শিক্ষার্থীরা।




কার্টুন পিপলের আয়োজন‘ইংকটোবার বাংলাদেশ ২০১৮’ আয়োজন করতে গিয়ে মাথার ঘাম তো বটেই, অতিরিক্ত কিছু চুলও বোধ হয় ফেলতে হয়েছে তরুণ কার্টুনিস্ট ঐশিক, ইশমাম ও রাকিবকে! এই কার্টুনিস্টদের দল, অর্থাৎ কার্টুন পিপলের দলনেতা কার্টুনিস্ট সৈয়দ রাশাদ ইমাম বলছিলেন, ‘ওদের প্রস্তাবে এবং উৎসাহে খুব অল্প সময়ের মধ্যে এই প্রদর্শনীর আয়োজন করা হয়েছে। ইংকটোবার চ্যালেঞ্জটা বেশ কঠিন। তাই আমরা ভেবে দেখলাম, এটাকে একটা উৎসব হিসেবে উপস্থাপন করতে পারলে মন্দ হয় না। প্রসূনরা গত বছর থেকে শুরু করেছেন। তবে সেটা কেবল চারুকলার শিক্ষার্থীদের নিয়েই। আমরা সারা দেশের শিল্পীদের কাছে আঁকা আহ্বান করেছিলাম। জমা পড়েছিল এক হাজারের বেশি!’সেখান থেকে অনেক কষ্ট করে ১৭৫টি ছবি বাছাই করতে পেরেছে কার্টুন পিপল। আর বাছাই করা স্কেচবুক ছিল ২৫টি। মোট শিল্পীর সংখ্যা ৭২। তন্ময় জানানোর পর দেয়ালে চোখ বুলিয়ে দেখা গেল, প্রদর্শনীতে অনেক নারী শিল্পীই অংশ নিয়েছেন। তাঁদের মধ্যে একজন অনিন্দিতা ইসলাম একটি প্রযুক্তিপ্রতিষ্ঠানে কাজ করেন। ছোটবেলা থেকেই আঁকেন। কিন্তু মাঝে বেশ কয়েক বছর বলতে গেলে আঁকেনইনি। তাই ইংকটোবার তাঁর কাছে বড় জ্বালানি, ‘ইংকটোবার শুরু হওয়ার পর আমি আবার আঁকতে শুরু করেছি। এটা যতটা না চ্যালেঞ্জ, তার চেয়ে বেশি অনুপ্রেরণা।’


</p></ol>
    </body>
</html>     

