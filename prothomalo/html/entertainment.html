
<html>
    <head>
    <meta charset="UTF-8">
    <title>Prothom Alo Link Scraping</title>
    </head>
    <body>
        <h2>Entertainment</h2>
<ol><li><a href='https://www.prothomalo.com/entertainment/article/1573774/%E0%A6%A6%E0%A7%87%E0%A6%B6%E0%A7%87%E0%A6%B0-%E0%A6%95%E0%A7%83%E0%A6%A4%E0%A7%80%E0%A6%A6%E0%A7%87%E0%A6%B0-%E0%A6%A8%E0%A6%BF%E0%A7%9F%E0%A7%87-%E2%80%98%E0%A6%86%E0%A6%AE%E0%A6%BE%E0%A6%A6%E0%A7%87%E0%A6%B0-%E0%A6%B8%E0%A6%A8%E0%A7%8D%E0%A6%A4%E0%A6%BE%E0%A6%A8%E0%A7%87%E0%A6%B0%E0%A6%BE%E2%80%99' target='_blank' >দেশের কৃতীদের নিয়ে ‘আমাদের সন্তানেরা’</a><br><p>[
]</p><br>
<img src="https://paloimages.prothom-alo.com/contents/cache/images/400x225x1/uploads/media/2019/01/08/e552669693e28ca0809e1b155fbc83af-5c34ba4b88182.jpg?jadewits_media_id=1408231"><p>

মানুষ কখনো কখনো তার স্বপ্নের চেয়ে বড় হয়, আবার কখনো স্বপ্ন মানুষকে তার সময়ের সীমা ছাড়িয়ে নিয়ে যায় দূর ভবিষ্যতের পথে। বিজ্ঞান, সাহিত্য, শিল্প, বিপ্লব, ক্রীড়া অর্থাৎ মানুষের সৃষ্ট সব বিদ্যায় ও মানবিকতায় নতুন শতকে নতুন দিনের মানুষেরা যেন শত-সহস্র প্রতিভায় দীপ্ত হয়ে মানব সমাজ ও সভ্যতাকে নিয়ে যাচ্ছে এক অনুকরণীয় উচ্চতায়। প্রতিদিনের দেখা মানুষ হঠাৎ যেন বিশাল এক মানুষ হয়ে এসে দাঁড়ায় সামনে। সবাই বিস্মিত হয়, চমকে ওঠে, ভাবে—এই মানুষ কোথায় ছিলেন, কোথা থেকে এলেন! ‘আমাদের সন্তানেরা’ অনুষ্ঠানে নাসির উদ্দীন ইউসুফ এমনই চমক আর ঘোর লাগা মানুষগুলোকে জানতে চেয়েছেন, জানাতে চেয়েছেন সবাইকে।




১০ জানুয়ারি চ্যানেল আইয়ে শুরু হচ্ছে বিশিষ্ট মুক্তিযোদ্ধা, সংগঠক, নাট্য ও চলচ্চিত্র ব্যক্তিত্ব নাসির উদ্দীন ইউসুফের পরিকল্পনা ও সঞ্চালনায় অনুষ্ঠান ‘আমাদের সন্তানেরা’। এ উপলক্ষে আজ মঙ্গলবার দুপুরে রাজধানীর তেজগাঁওয়ে চ্যানেল আই কার্যালয়ে সংবাদ সম্মেলনের আয়োজন করা হয়। এখানে উপস্থিত ছিলেন চ্যানেল আইয়ের ব্যবস্থাপনা পরিচালক ফরিদুর রেজা সাগর, কথাসাহিত্যিক ও সাংবাদিক আনিসুল হক ও নাসির উদ্দীন ইউসুফ।




ফরিদুর রেজা সাগর বলেন, ‘চ্যানেল আইয়ের বয়স ২০ বছর। সব সময়ই বলেছি, আমাদের এমন কিছু করে যাওয়া উচিত, যা আমাদের ভবিষ্যৎ প্রজন্ম তৈরিতে সহায়ক হবে। আমি মনে করি এ অনুষ্ঠানের মাধ্যমে সেই কাজটি করতে যাচ্ছি।’




নাসির উদ্দীন ইউসুফ বলেন, ‘তরুণদের নিয়ে আমি সব সময় আশাবাদী। সব সময় তরুণদের সঙ্গ পছন্দ করি। তাদের অর্জনগুলোকে সামনে তুলে ধরে আরও তরুণদের উদ্বুদ্ধ করতেই অনুষ্ঠানটির পরিকল্পনা করেছি। আশা করছি, অনুষ্ঠানটি বাংলার সব তরুণকে স্পর্শ করবে। যদি সেটা সম্ভব হয়, তাহলে আমাদের পরিশ্রম সফল হবে।’




যে তরুণেরা দেশে-বিদেশে দারুণ দারুণ সব কীর্তি গড়েছেন, তাঁদের নিয়ে এমন অনুষ্ঠান নির্মাণের সঙ্গে জড়িত সবার প্রতি কৃতজ্ঞতা জানান আনিসুল হক।




‘আমাদের সন্তানেরা’ পরিচালনা করছেন রেহানা সামদানী। অনুষ্ঠানটি নিবেদন করেছে ইউসিবি। অনুষ্ঠানের প্রথম পর্ব প্রচারিত হবে আগামী বৃহস্পতিবার রাত সাড়ে আটটায়। প্রথম পর্বের অতিথি গণিত অলিম্পিয়াডে প্রথম বাংলাদেশি স্বর্ণ পদকজয়ী আহমেদ জাওয়াদ চৌধুরী। অন্য পর্বগুলোতে থাকবেন সাজিদ ইকবাল, ডা. জোবায়ের চিশতী, পনির, শাওন ও শম্পা, মেহজাবিন ও কেয়া, আতিক, যশোধর প্রামাণিক, রাহাতুল খান, সাজ্জাদ হোসেন প্রমুখ। মাসের দ্বিতীয় ও চতুর্থ বৃহস্পতিবার প্রচারিত হবে অনুষ্ঠানটি।


</p><li><a href='https://www.prothomalo.com/entertainment/article/1573768/%E0%A6%9C%E0%A6%BE%E0%A6%AE%E0%A6%BF%E0%A6%A8-%E0%A6%AA%E0%A7%87%E0%A7%9F%E0%A7%87-%E0%A6%AE%E0%A7%81%E0%A6%96-%E0%A6%96%E0%A7%81%E0%A6%B2%E0%A6%B2%E0%A7%87%E0%A6%A8-%E0%A6%AF%E0%A7%8C%E0%A6%A8-%E0%A6%B9%E0%A7%87%E0%A6%A8%E0%A6%B8%E0%A7%8D%E0%A6%A4%E0%A6%BE%E0%A6%95%E0%A6%BE%E0%A6%B0%E0%A7%80' target='_blank' >জামিন পেয়ে মুখ খুললেন অলক নাথ</a><br><p>[
]</p><br>
<img src="https://paloimages.prothom-alo.com/contents/cache/images/400x225x1/uploads/media/2019/01/08/0cc965a7a21e0a3e34d1b0f6606b6c44-5c34a2d7b2845.jpg?jadewits_media_id=1408222"><p>

গ্রেপ্তারের ভয়ে পালিয়ে বেড়াচ্ছিলেন ‘সংস্কারি বাবুজি’ অলোক নাথ। গত ১৭ অক্টোবর মুম্বাই পুলিশের কাছে বলিউডের এই প্রবীণ অভিনেতার বিরুদ্ধে ধর্ষণ ও যৌন হেনস্তার অভিযোগ করেছেন বিনতা নন্দা। তিনি ছোট পর্দার স্ক্রিপ্ট রাইটার এবং পরিচালক ও প্রযোজক। বড় পর্দায়ও কাজ করেছেন। ওই অভিযোগের পরিপ্রেক্ষিতে গত ২১ নভেম্বর ভারতীয় দণ্ডবিধির ৩৭৬ ধারায় অলোক নাথের বিরুদ্ধে ধর্ষণের মামলা করা হয়েছে। এরপর মুম্বাইর ওসিওয়াড়া থানার পুলিশ জিজ্ঞাসাবাদের জন্য একাধিকবার অলোক নাথের বাড়িতে যায়। কিন্তু তাঁকে পাওয়া যায়নি। তাঁর বিরুদ্ধে সমন পাঠানো হয়। কিন্তু সেই সমনের কাগজ গ্রহণ করেনি অলোক নাথের পরিবারের কেউ। এরপর তাঁর বিরুদ্ধে দেখামাত্রই গ্রেপ্তারের নির্দেশ জারি করা হয়।




জানা গেছে, এই মামলায় উচ্চ আদালত থেকে আগাম জামিন পেয়েছেন অলোক নাথ। এবার আইএএনএসের সঙ্গে তিনি কথা বলেছেন। স্ত্রী আশু নাথের প্রতি কৃতজ্ঞতা জানান। তিনি বলেন, ‘এই কঠিন সময়েও আমার পাশে থাকার জন্য আশুকে ধন্যবাদ।’ অলোক নাথ অনেক দিন সংবাদমাধ্যমকে এড়িয়ে চলেছেন। কোনো টিভি ক্যামেরার মুখোমুখি হননি। এবার তিনি বলেছেন, ‘আদালতের নির্দেশের ওপর সবকিছু নির্ভর করছে। এই মামলার ব্যাপারে আদালত আর আইনজীবী আমাকে চুপ থাকতে বলেছেন। এই মামলা কিংবা অভিযোগ নিয়ে এখন কিছু বলতে চাই না। এই মুহূর্তে আমার কোনো মন্তব্য করা ঠিক হবে না। যখন ঠিক হবে, তখন অবশ্যই বলব।’




বিনতা নন্দা অভিযোগ করেছেন, ‘অলোক নাথ মদ্যপ, অসভ্য আর বিরক্তিকর মানুষ। যেহেতু তিনি টেলিভিশনের জনপ্রিয় তারকা, তাই খারাপ কাজ, অপকর্ম, খারাপ ব্যবহার করেও তিনি সহজেই পার পেয়ে যান।’ এত দিন পর বিনতা নন্দা কেন এসব কথা বলছেন? আইএএনএসকে তিনি বলেন, ‘১৯ বছর ধরে এই সময়টার জন্য অপেক্ষা করেছি।’




অভিযোগপত্রে বিনতা নন্দা আরও লিখেছেন, ‘অলোক নাথের স্ত্রী আমার ভালো বন্ধু। একসঙ্গে থিয়েটার করেছি। এ কারণে অলোক নাথের বাসায় আমার যাওয়া-আসা ছিল। অলোক নাথের বাসার এক পার্টিতে আমাকে আমন্ত্রণ জানানো হয়। তখন তাঁর স্ত্রী ছিলেন শহরের বাইরে। সেদিন পার্টিতে আমার গ্লাসে কিছু মিশিয়ে দেওয়া হয়। আমি যখন তাঁর বাসা থেকে বের হয়েছি, তখন রাত দুইটা। আমার সঙ্গে গাড়ি ছিল না। সেদিন কেউ আমাকে বাসায় নামিয়ে দেওয়ার জন্য বলেনি। রাস্তায় আমি একাই ছিলাম। হঠাৎ অলোক নাথ গাড়ি নিয়ে আসেন। তিনি আমাকে বাসায় নামিয়ে দেওয়ার ব্যাপারে আগ্রহ প্রকাশ করেন। আমিও তাঁকে বিশ্বাস করেছি। কিন্তু গাড়িতে ওঠার পর আমাকে জোর করে আরও মদ খাওয়ানো হয়। আমি অজ্ঞান হয়ে যাই। পরদিন ঘুম থেকে ওঠার পর আমার শরীরের নিচের অংশে খুব ব্যথা অনুভব করি। বুঝতে পারি, শুধু ধর্ষণ নয়, বর্বরতার শিকার হয়েছি আমি। ওই সময় বিছানা থেকে উঠতে পারছিলাম না।’




বিনতা নন্দার অভিযোগের পর সামাজিক যোগাযোগমাধ্যমে অলোক নাথ আর তাঁর অপকর্মের বিরুদ্ধে নিন্দা ও ধিক্কারের ঝড় বয়ে যাচ্ছে। অনেকেই ক্ষোভে ফেটে পড়েছেন। কেউ কেউ তাঁকে ‘সংস্কারি বাবুজি’ বলে ব্যঙ্গ করেছেন। কারণ, পর্দায় তাঁকে সেভাবেই উপস্থাপন করা হয়। তবে অলোক নাথের স্ত্রী আশু নাথ বারবার বিনতা নন্দার অভিযোগকে মিথ্যা বলছেন। তিনি দাবি করছেন, এই সবই তাঁর স্বামীর বিরুদ্ধে ষড়যন্ত্র।


</p><li><a href='https://www.prothomalo.com/entertainment/article/1573752/%E0%A6%B0%E0%A6%BE%E0%A6%95%E0%A7%87%E0%A6%B6-%E0%A6%B0%E0%A7%8B%E0%A6%B6%E0%A6%A8%E0%A7%87%E0%A6%B0-%E0%A6%97%E0%A6%B2%E0%A6%BE%E0%A7%9F-%E0%A6%95%E0%A7%8D%E0%A6%AF%E0%A6%BE%E0%A6%A8%E0%A6%B8%E0%A6%BE%E0%A6%B0' target='_blank' >রাকেশ রোশনের গলায় ক্যানসার!</a><br><p>[
]</p><br>
<img src="https://paloimages.prothom-alo.com/contents/cache/images/400x225x1/uploads/media/2019/01/08/dd3e4ea208541ec4304018a54cad1319-5c348fbe56bd1.jpg?jadewits_media_id=1408203"><p>

বলিউডের একসময়ের জনপ্রিয় চিত্রনায়ক ও প্রখ্যাত চলচ্চিত্র নির্মাতা রাকেশ রোশনের গলায় ক্যানসার ধরা পড়েছে। চিকিৎসকেরা আজ মঙ্গলবার তাঁর গলায় অস্ত্রোপচার করছেন। এর আগে সকাল তিনি জিমে যান। ছেলে হৃতিক রোশনের সঙ্গে অনেকটা সময় ব্যায়াম করেছেন। পরে হাসপাতালে অস্ত্রোপচারের আগে প্রয়োজনীয় প্রস্তুতি নিয়েছেন। তাঁর বয়স ৬৯ বছর।




আজ সকালে জিমে বাবা রাকেশ রোশনের সঙ্গে তোলা একটি ছবি ইনস্টাগ্রামে পোস্ট করেছেন হৃতিক রোশন। একই সঙ্গে বাবার অসুস্থতার খবর জানিয়ে তিনি লিখেছেন, ‘আজ বাবার গলায় অস্ত্রোপচার হবে। আজও জিমে যেতে ভোলেননি। বাবার যথেষ্ট মনোবল রয়েছে।’ হৃতিক রোশন আরও লিখেছেন, ‘জানতাম তিনি আজও জিমে যাবেন। আমার দেখা সবচেয়ে শক্ত মনের মানুষ বাবা। বাবার মতো একজন মানুষ আমাদের পরিবারের লিডার, আমরা ধন্য।’




রাকেশ রোশনের অসুস্থতার ব্যাপারে হৃতিক রোশন লিখেছেন, ‘সপ্তাহ দুয়েক আগে বাবার গলায় প্রথম পর্যায়ের স্কোয়ামাস সেল কার্সিনোমা ধরা পড়েছে। চিকিৎসার প্রয়োজনে অস্ত্রোপচার করাতে হবে। তিনি যথেষ্ট শক্ত মনের মানুষ। তাঁকে দেখে মনে হচ্ছে, ক্যানসারের সঙ্গে যুদ্ধের জন্য তিনি পুরোপুরি প্রস্তুত।’




রাকেশ রোশন প্রথম অভিনয় করেন ১৯৭০ সালে। ছবির নাম ‘ঘর ঘর কি কাহানি’। এরপর ৯৪টি ছবিতে অভিনয় করেছেন। তাঁর অভিনীত সর্বশেষ ছবি ‘ওম শান্তি ওম’। তিনি ১৩টি ছবি পরিচালনা করেছেন। পরিচালক রাকেশ রোশনের প্রথম ছবি ‘খুদগর্জ’। সর্বশেষ পরিচালনা করেছেন ‘কৃষ থ্রি’। ‘কৃষ’ সিরিজের সব কটি ছবির প্রযোজকও তিনি। এ পর্যন্ত তিনি ১৯টি ছবি প্রযোজনা করেছেন। বাবা রাকেশ রোশনের হাত ধরে বলিউডে যুক্ত হন হৃতিক রোশন।


</p><li><a href='https://www.prothomalo.com/entertainment/article/1573742/%E0%A6%AE%E0%A6%BE%E0%A6%A8%E0%A7%87-%E0%A6%95%E0%A7%80' target='_blank' >মানে কী!</a><br><p>[
প্রযোজক করণ জোহর আর পরিচালক রোহিত শেঠির নতুন ছবি ‘সিমবা’ মুক্তি পেয়েছে গত ২৭...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2019/01/08/0a3709233b9bd905a47354d3cbae60bb-5c348241d7573.jpg?jadewits_media_id=1408187"><p>

প্রযোজক করণ জোহর আর পরিচালক রোহিত শেঠির নতুন ছবি ‘সিমবা’ মুক্তি পেয়েছে গত ২৭ ডিসেম্বর। বলিউডের বাণিজ্য বিশ্লেষক তরণ আদর্শের মতে, ৭ জানুয়ারি পর্যন্ত মাত্র ১২ দিনে ‘সিমবা’ আয় করেছে ১৯০ কোটি ৬৪ লাখ রুপি। ‘সঞ্জু’ আর ‘পদ্মাবত’ ছবির পর এত দ্রুত এবার আরেকটি ছবি এতটা আয় করেছে। ধারণা করা হচ্ছে, ছবিটি আগামী সপ্তাহ দুয়েকের মধ্যে ২৫০ কোটি রুপি আয় করতে সক্ষম হবে।




সব মিলিয়ে দারুণ খুশি ছবির প্রযোজক, পরিচালক, নায়ক-নায়িকা থেকে শুরু করে সবাই। এবার এই সাফল্য উদ্‌যাপন করতে হবে। কিন্তু তাতে বাধা হয়ে দাঁড়ান ছবির নায়ক রণবীর সিং। গত ১৪ নভেম্বর ইতালির লেক কোমোতে রণবীর সিং ও দীপিকা পাড়ুকোন বিয়ে করেছেন। ‘সিমবা’ ছবির প্রচারণার জন্য হানিমুন করা হয়নি। তাই সপ্তাহখানেক আগে কাউকে কিছু না জানিয়ে হঠাৎ মুম্বাই থেকে আকাশপথে দূরে কোথাও চলে যান তাঁরা। গত রোববার সন্ধ্যায় তাঁরা ফিরে এলেন। মুম্বাই ছত্রপতি শিবাজি আন্তর্জাতিক বিমানবন্দরে তাঁদের ক্যামেরাবন্দী করা হয়। এ সময় বিমানবন্দরের ভেতর থেকে হাত ধরে বেরিয়ে আসতে দেখা যায় তাঁদের।




রণবীর সিং ফিরে আসার পর গতকাল সোমবার রাতে করণ জোহর তাঁর বাসায় ‘সিমবা’ ছবির সাফল্য উপলক্ষে পার্টির আয়োজন করেন। তারকাখচিত এই পার্টিতে স্ত্রী দীপিকাকে নিয়ে আসেন রণবীর সিং। আরও ছিলেন রোহিত শেঠি, ছবির নায়িকা সারা আলী খান, স্ত্রী সোনালিকে সঙ্গে নিয়ে আসেন ছবির খলনায়ক সনু সুদ, অজয় দেবগন ও কাজল, রোহিত শেঠির পরের ছবি ‘সূর্যবংশী’র নায়ক অক্ষয় কুমার, ফ্যাশন ডিজাইনার মনীশ মালহোত্রা, শ্বেতা বচ্চন প্রমুখ।









দীপিকা পাড়ুকোন আর রণবীর সিং এই পার্টিতে আলাদা গাড়িতে আসেন। রণবীর সিং চলে আসেন আগেই। সবাই যখন আনন্দ করছেন, ঠিক তখন সেখানে আসেন দীপিকা পাড়ুকোন। এ সময় করণ জোহর, রোহিত শেঠি আর রণবীর সিং হাত জোড় করে মাথা নুইয়ে তাঁকে স্বাগত জানান। আর নিজের হাত বাড়িয়ে দিয়ে তাঁদের আশীর্বাদ করেন দীপিকা পাড়ুকোন। ছবিটি রাতেই ইনস্টাগ্রামে পোস্ট করেছেন করণ জোহর। সেই ছবি দেখে হাসিতে ফেটে পড়েছে ইন্টারনেট। এরপর ছবিটি নিয়ে তাঁদের ভক্তরা খুব মজা করছে।




এবারই প্রথম রোহিত শেঠি আর রণবীর সিং একসঙ্গে কাজ করেছেন। আইএএনএসকে দেওয়া সাক্ষাৎকারে রণবীর সিং বলেন, ‘আমাকে এই ছবির নায়ক ভাবার জন্য রোহিত শেঠিকে ধন্যবাদ। আমাকে চরিত্রটির জন্য পুরোপুরি তৈরি করতে তিনি দারুণ ভূমিকা রেখেছেন। রোহিত যেমনটা চেয়েছেন, ছবিতে দর্শক তা-ই দেখছেন। এই সবকিছুর জন্য “সিমবা” আজ সফল। রোহিত আর তাঁর টিমের সঙ্গে কাজ করতে পেরে আমি গর্বিত। এই ছবি নায়ক হিসেবে আমাকে সমৃদ্ধ করেছে।’




৫ জানুয়ারি ছিল দীপিকা পাড়ুকোনের জন্মদিন। এদিকে মুম্বাই বিমানবন্দরে তাঁদের ক্যামেরাবন্দী করার পর এখন অনেকেই জানতে চান, দীপিকা পাড়ুকোন আর রণবীর সিং কোথায় হানিমুন করেছেন। মুম্বাই আসার আগে শ্রীলঙ্কার বন্দরনায়েক আন্তর্জাতিক বিমানবন্দরে তোলা একটি ছবি ইনস্টাগ্রামে পোস্ট করেছেন তাঁরা। তা দেখে ধারণা করা হচ্ছে, বলিউডের সদ্য বিবাহিত এই তারকা দম্পতি হানিমুন আর জন্মদিন উপলক্ষে শ্রীলঙ্কার কোথাও গিয়েছিলেন।




জন্মদিন উপলক্ষে নিজের ওয়েবসাইট চালু করেছেন দীপিকা পাড়ুকোন। তাঁর এই ওয়েবসাইটে www.deepikapadukone.com। এর আগে ভক্তদের উদ্দেশে তিনি লিখেছেন, ‘খুব এক্সাইটিং কিছু আসছে। আপনাদের সঙ্গে সেই খুশি ভাগ করার জন্য আর অপেক্ষা করতে পারছি না।’


</p><li><a href='https://www.prothomalo.com/entertainment/article/1573722/%E0%A6%A8%E0%A6%BE%E0%A7%9F%E0%A6%95-%E0%A6%A8%E0%A6%BE%E0%A7%9F%E0%A6%BF%E0%A6%95%E0%A6%BE-%E0%A6%AC%E0%A7%9F%E0%A6%B8-%E0%A6%9C%E0%A6%BF%E0%A6%9C%E0%A7%8D%E0%A6%9E%E0%A7%87%E0%A6%B8-%E0%A6%95%E0%A6%B0%E0%A6%A4%E0%A7%87-%E0%A6%A8%E0%A7%87%E0%A6%87' target='_blank' >নায়ক-নায়িকার বয়স জিজ্ঞেস করতে নেই!</a><br><p>[
: মীর সাব্বির, আপনাকে জন্মদিনের শুভেচ্ছা। শুভ জন্মদিন।
: ধন্যবাদ।: অনেকের...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2019/01/08/4695c0a62156af1b12e63d6d852244fd-5c34682edcc60.jpg?jadewits_media_id=1408140"><p>






: মীর সাব্বির, আপনাকে জন্মদিনের শুভেচ্ছা। শুভ জন্মদিন।




: ধন্যবাদ।: অনেকের কথা শোনা যাচ্ছে। কোথায় আছেন?: বাসায়ই আছি। অনেকে এসেছেন।: এবার জানতে পারি, আপনার বয়স কত হলো?: না না, নায়ক-নায়িকার বয়স জানতে নেই। নায়ক-নায়িকার বয়স ফিক্সড, ২০ থেকে ২২।: বলেন কী! : হ্যাঁ, ঠিকই শুনছেন। আগে আমিও জানতাম, মেয়েদের কাছে বয়স জানতে চাওয়া অভদ্রতা। এখন জানি, নায়ক-নায়িকারও বয়স বলা যাবে না।




ছোট পর্দার অন্যতম জনপ্রিয় তারকা মীর সাব্বিরের আজ জন্মদিন। গতকাল সোমবার রাত ১২টার পর ছোট পর্দার আরেক তারকা তানভীন সুইটি সামাজিক যোগাযোগমাধ্যম ফেসবুকে মীর সাব্বিরের জন্মদিন উদ্‌যাপনের কয়েকটি ছবি পোস্ট করেন। এর পর রাতেই কথা হয় মীর সাব্বিরের সঙ্গে। তখন তিনি ছিলেন ধানমন্ডিতে, তাঁর বাসায়।




মীর সাব্বির জানান, সন্ধ্যায় দরকারি মিটিং ছিল। মিটিং শেষ করে বাসায় ফিরতে একটু রাত হয়ে যায়। বাসায় ফিরে তিনি অবাক। তাঁর জন্য বড় চমক অপেক্ষা করছিল। আর এই চমকের ব্যবস্থা করেন তাঁর স্ত্রী ফারজানা চুমকি, দুই ছেলে মীর ফারসাদ ও মীর সানদিদ। তাঁকে চমকে দিতে বাসায় আরও আসেন স্বামীকে নিয়ে তানভিন সুইটি, দীপা খন্দকার, স্ত্রীকে নিয়ে আহসানুল হক মিনু, অলিউল হক রুমিসহ অনেকে। তাঁকে ফুল দিয়ে শুভেচ্ছা জানানো হয়। সবাইকে সঙ্গে নিয়ে কেক কেটেছেন মীর সাব্বির।




জানালেন, তিনি বড় হয়েছেন বরগুনা শহরে। এখন যেভাবে জন্মদিনকে ঘিরে আনন্দ হয়, ফুর্তি হয়, সবার সঙ্গে শুভেচ্ছা বিনিময় হয়, বেড়ানো আর খাওয়াদাওয়া হয়; ওই সময় সেই মফস্বল শহরে জন্মদিন উদ্‌যাপনের সংস্কৃতি ছিল না। তাই নিজের জন্মদিন উদ্‌যাপনের স্মৃতি বলতে বাবা একবার মসজিদে মিলাদের আয়োজন করেছিলেন, আরেকবার জন্মদিনে বাবা-মাকে তিনি সালাম করেছিলেন। তখন দুজনই অবাক হন। হঠাৎ সালাম কেন? তখন মীর সাব্বির বলেছিলেন, ‘আব্বা আজকে আমার জন্মদিন।’ তখন বাবা-মা দুজনই তাঁকে দোয়া করেছিলেন।




মীর সাব্বির তাঁর জন্মদিন আলাদা উপভোগ করেছেন প্রেমের দিনগুলোতে। ছোট পর্দার তারকা ফারজানা চুমকির সঙ্গে বিয়ের আগে চার বছর প্রেম করেছেন। তখন জন্মদিনে প্রেমিকার কাছ থেকে আরচি’স গ্যালারির কার্ড আর নানা উপহার পেয়েছেন। সারা দিন দুজনে ঘুরেছেন, একসঙ্গে বাইরে খাবার খেয়েছেন। মীর সাব্বিরের ভাষায়, ‘সে এক অন্যরকম অনুভূতি!’




ফারজানা চুমকির সঙ্গে বিয়ের পর প্রথম জন্মদিন মীর সাব্বির উদ্‌যাপন করেছেন লঞ্চে। বললেন, ‘সেই জন্মদিনটা কখনো ভুলব না। বরগুনা যাচ্ছি। সেদিন লঞ্চে ছিলেন আমার বাবা-মা, শ্বশুর-শাশুড়ি, বোন-দুলাভাইসহ দুই পরিবারের অনেকেই। আজ সেই দিনটির কথা খুব মনে পড়ছে। কারণ আজ আমার বাবা নেই, শ্বশুর নেই, দুলাভাইও নেই।’




জন্মদিন উপলক্ষে আজ মঙ্গলবার বাইরে তেমন কাজ রাখেননি মীর সাব্বির। সারা দিন পরিবারের সঙ্গেই থাকার ইচ্ছা তাঁর।


</p><li><a href='https://www.prothomalo.com/entertainment/article/1573721/%E0%A6%B0%E0%A7%87%E0%A6%B9%E0%A6%BE%E0%A6%87-%E0%A6%AA%E0%A6%BE%E0%A7%9F%E0%A6%A8%E0%A6%BF-%E0%A6%95%E0%A6%BE%E0%A6%9C%E0%A6%B2%E0%A7%87%E0%A6%B0-%E0%A6%AE%E0%A7%87%E0%A7%9F%E0%A7%87' target='_blank' >রেহাই পায়নি কাজলের মেয়ে!</a><br><p>[
বলিউড তারকাদের পাশাপাশি তাঁদের সন্তানেরাও এখন বেশ জনপ্রিয়। সামাজিক...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2019/01/08/e06f25678d123e11925f2fe9411a025e-5c34678da7763.jpg?jadewits_media_id=1408122"><p>

বলিউড তারকাদের পাশাপাশি তাঁদের সন্তানেরাও এখন বেশ জনপ্রিয়। সামাজিক যোগাযোগমাধ্যমে তাঁদেরও হাজার হাজার ফলোয়ার। তবে পান থেকে চুন খসলে তাদেরও নানাভাবে ট্রোল হতে হয়। সম্প্রতি অজয় দেবগন ও কাজলের মেয়ে নাইসা ট্রোলারদের শিকার হয়। তার পোশাক নিয়ে নানা কুরুচিকর মন্তব্য করা হয়।




সম্প্রতি নাইসার কিছু ছবি সামাজিক যোগাযোগমাধ্যমে ব্যাপকভাবে ভাইরাল হয়েছে। উচ্চশিক্ষার জন্য সিঙ্গাপুরে যায় নাইসা। সেখান থেকে ফেরার সময় নাইসা মুম্বাই বিমানবন্দরে পাপারাজ্জিদের ক্যামেরাবন্দী হয়। এই সময় তার পরনে ছিল হালকা নীল রঙের টি-শার্ট আর শর্টস। নাইসার এই সাহসী লুক অনেকেরই পছন্দ হয়নি। আর এই পোশাকের জন্য তাকে নানাভাবে ট্রোল হতে হয়। ট্রোলারদের নানা তির্যক মন্তব্য রীতিমতো বিদ্ধ করেছে ১৫ বছরের এই কিশোরীকে।




নীল রঙের পোশাকের সঙ্গে সানগ্লাস পরে খুব সাধারণভাবে নাইসাকে মুম্বাই বিমানবন্দরে দেখা যায়। তবে শর্টস পরিহিত এই তারকা-কন্যার সাহসী লুক নিয়ে অনেকে নানা বিরূপ মন্তব্য করেন। একজন নাইসার উদ্দেশ্য বলেন, ‘মনে হয় আপনি প্যান্ট পরতে ভুলে গেছেন।’ আরেকজনের মন্তব্য, ‘এটা পাবলিক স্টান্ট ছাড়া আর কিছু নয়।’ একজন ইউজার আবার এই তারকা–কন্যার ফ্যাশন সেন্সকে কটাক্ষ করে বলেছেন, ‘কাজল, আপনার উচিত মেয়েকে ফ্যাশন সেন্স শেখানো।’ আরেকজনের মন্তব্য, ‘ছি! আপনাকে খুবই কুৎসিত লাগছে।’ অন্য এক ইউজারের বক্তব্য, ‘এই আউটফিটে ঘুরলেই যে আপনি জনপ্রিয় হবেন, তার মানে নেই। আপনার মধ্যে প্রতিভা থাকলে নিশ্চয়ই একদিন চমকাবেন।’




অনেকে তো নাইসা কালো বলেও কটাক্ষ করেন। তবে তার ভক্তরা ট্রোলারদের পালটা জবাব দিয়েছেন। এই নিয়ে সামাজিক যোগাযোগমাধ্যম এখন বেশ সরগরম।


</p><li><a href='https://www.prothomalo.com/entertainment/article/1573704/%E0%A6%A8%E0%A7%87%E0%A6%9F%E0%A6%AB%E0%A7%8D%E0%A6%B2%E0%A6%BF%E0%A6%95%E0%A7%8D%E0%A6%B8%E0%A7%87-%E2%80%98%E0%A6%95%E0%A6%AE%E0%A6%B2%E0%A6%BE-%E0%A6%B0%E0%A6%95%E0%A7%87%E0%A6%9F%E2%80%99' target='_blank' >নেটফ্লিক্সে ‘কমলা রকেট’</a><br><p>[
গত বছরের জুনে অর্থাৎ ঈদুল ফিতরে মুক্তি পেয়েছিল নূর ইমরান মিঠু পরিচালিত কমলা...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2019/01/08/1a30edb85f2d4f75dfa3e086e72acd7e-5c34582da63a1.jpg?jadewits_media_id=1408076"><p>

গত বছরের জুনে অর্থাৎ ঈদুল ফিতরে মুক্তি পেয়েছিল নূর ইমরান মিঠু পরিচালিত কমলা রকেট। বেশ কয়েকটি প্রেক্ষাগৃহে চলেছে। সমালোচকেরাও ইতিবাচকভাবেই দেখেছেন নতুন এই পরিচালকের প্রথম ছবি। এবার বছরের শুরুতেই ছবিটি নিয়ে এল সুখবর। এখন ভিডিও দেখার ওয়েবসাইট নেটফ্লিক্সে দেখা যাবে ছবিটি। গতকাল থেকে আগামী পাঁচ বছর বিশ্বের যেকোনো দর্শক জনপ্রিয় এই সাইটে গিয়ে দেখতে পারবেন ছবিটি। এমনটাই জানালেন ছবিটির প্রযোজনা প্রতিষ্ঠান ইমপ্রেস টেলিফিল্ম লিমিটেডের পরামর্শক (চলচ্চিত্র) ও নির্মাতা আবু শাহেদ ইমন। গতকাল তিনি প্রথম আলোকে বলেন, ‘শুধু প্রেক্ষাগৃহের নয়, এখন অনলাইন দুনিয়াতে আমাদের সিনেমার বাজার সৃষ্টি হয়েছে এবং আয়ের সুযোগ তৈরি হয়েছে।’




আবু শাহেদ ইমন জানান, নেটফ্লিক্সে দেওয়ার ক্ষেত্রে কিছু নিয়মকানুন রয়েছে। সেই নিয়মকানুন মেনে ছবিটি দেওয়া হয়েছে। তারপর তাঁরা পছন্দ করেছেন। বেশ কিছুদিন ধরেই এই প্রক্রিয়া চলছিল।




নেটফ্লিক্সে নিজের নির্মিত প্রথম চলচ্চিত্র যাওয়ায় বেশ আনন্দিত নির্মাতা নূর ইমরান মিঠু। বললেন, ‘এখন থেকে সারা বিশ্বের মানুষ নেটফ্লিক্সের মতো একটা সাইট থেকে আমার ছবিটা দেখতে পাবেন। আশা করছি, এভাবে আমাদের চলচ্চিত্র সারা বিশ্বে পৌঁছে যাবে।’




ছবিটি গত বছর শ্রীলঙ্কার, ভারতের গোয়া, মুম্বাই, চেন্নাই, নেপালসহ বেশ কয়েকটি চলচ্চিত্র উৎসবে গিয়ে সমাদৃত ও পুরস্কৃত হয়েছে। শিগগিরই ঢাকা আন্তর্জাতিক চলচ্চিত্র উৎসবেও দেখা যাবে ছবিটি।




কথাসাহিত্যিক শাহাদুজ্জামানের ‘মৌলিক’ ও ‘সাইপ্রাস’ নামের দুটি গল্প অবলম্বনে কমলা রকেট ছবির চিত্রনাট্য লিখেছেন শাহাদুজ্জামান ও নূর ইমরান মিঠু। ছবিতে অভিনয় করেছেন মোশাররফ করিম, তৌকীর আহমেদ, জয়রাজ, সামিয়া সাঈদ, সেওতি, ডমিনিক গোমেজ, বাপ্পা শান্তনু, সুজাত শিমুল, শহীদুল্লাহ সবুজ ও আবু রায়হান। জানা গেছে, এর আগে মোস্তফা সরয়ার ফারুকী পরিচালিত টেলিভিশন ও পিঁপড়াবিদ্যা ছবি দুটি নেটফ্লিক্সে দেখা গেছে। বাংলাদেশ থেকে তৃতীয় ছবি কমলা রকেট।


</p><li><a href='https://www.prothomalo.com/entertainment/article/1573703/%E0%A6%B8%E0%A7%8D%E0%A6%AC%E0%A6%B0%E0%A7%82%E0%A6%AA%E0%A7%87-%E0%A6%AB%E0%A6%BF%E0%A6%B0%E0%A6%B2-%E0%A6%97%E0%A7%8B%E0%A6%B2%E0%A7%8D%E0%A6%A1%E0%A7%87%E0%A6%A8-%E0%A6%97%E0%A7%8D%E0%A6%B2%E0%A7%8B%E0%A6%AC' target='_blank' >স্বরূপে ফিরল গোল্ডেন গ্লোব</a><br><p>[
হলিউডের পুরস্কার মৌসুম শুরু হয় ‘গোল্ডেন গ্লোব’ দিয়ে। এবারও...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2019/01/08/a41d7835895a63771ad0301ea29478a4-5c345792106b9.jpg?jadewits_media_id=1408072"><p>

হলিউডের পুরস্কার মৌসুম শুরু হয় ‘গোল্ডেন গ্লোব’ দিয়ে। এবারও তা–ই হলো। গত রোববার স্থানীয় সময় সন্ধ্যায় (বাংলাদেশের সময় সোমবার ভোরে) যুক্তরাষ্ট্রের লস অ্যাঞ্জেলেসের বেভারলি হিলসে অনুষ্ঠিত হলো তারকাবহুল এই আয়োজন। গত বছর যেই আসর ছিল ‘মিটু’–এর প্রভাবে আন্দোলন ও ক্ষোভের তোড়ে উত্তাল, এ বছর সেখানে ফিরে এসেছে পুরোনো উত্তেজনা। গতানুগতিক জনপ্রিয় ছবিকে ছাপিয়ে এ বছর শেষমেশ বাজিমাত করেছে বোদ্ধাদের চোখে সেরা ছবি আর টিভি প্রযোজনাগুলো। তবে অন্যান্যবারের মতো এবারের গোল্ডেন গ্লোব পুরস্কার আসরে ছিল না কোনো রাজনৈতিক তর্ক–বিতর্ক, বর্ণ বা লিঙ্গবৈষম্য নিয়ে আলোড়ন তোলা কোনো বিষয়। পুরো সন্ধ্যায় আলোচনায় ছিল শুধু সিনেমা আর টিভি প্রযোজনা।




গোল্ডেন গ্লোব পুরস্কার দিয়েই আঁচ পাওয়া যায় কোন ছবিগুলো থাকবে অস্কার প্রতিযোগিতার দৌড়ে। গত বছর আলোচনায় থাকা আর ব্যবসা করে পকেট ভারী করা ছবিগুলো নিয়ে অনেকের অনেক প্রত্যাশা থাকলেও গোল্ডেন গ্লোব প্রতিবছরই রীতিমতো সাধারণ দর্শকদের সেই প্রত্যাশায় পানি ঢেলে দেয়। এক অপ্রত্যাশিত বিজয়ের দামামা বাজিয়ে কিছু শিল্পগুণসম্মত বিকল্পধারার ছবি জিতে নেয় কাঙ্ক্ষিত স্বর্ণগোলক। এবারও হয়নি এর ব্যতিক্রম। গত ডিসেম্বরে গোল্ডেন গ্লোব পুরস্কারের মনোনয়ন ঘোষণার পর থেকে আ স্টার ইজ বর্ন ছবিটি যে পরিমাণ উত্তেজনার জন্ম দিয়েছিল, সেই উত্তেজনা শেষমেশ একটি পুরস্কার জয়ের মধ্যে গিয়ে ঠেকেছে। ছবিটি পেয়েছিল পাঁচটি বিভাগে মনোনয়ন।




অন্যদিকে কোনো ধরনের প্রচারণা–কৌশল, মিডিয়ায় খবরের ছড়াছড়ি ছাড়াই পুরস্কার আসর জয় করে নিয়েছে গ্রিন বুক। চলচ্চিত্র শাখায় এই ছবিটি জিতেছে তিনটি গোল্ডেন গ্লোব। সেরা অভিনেতা হয়েছেন বোহিমিয়ান রাপসোডির নায়ক রামি মালিক। গত বছর কুইনস ব্যান্ডের ফ্রেডি মার্কারির চরিত্রে অভিনয় করে তিনি সাধারণ দর্শক ও বোদ্ধা—দুই মহলে প্রশংসাই জিতে নিয়েছেন। সেই সঙ্গে জিতে নিলেন গোল্ডেন গ্লোবটিও। সেরা অভিনেত্রী (ড্রামা) হয়েছেন ৭১ বছর বয়সী গ্লেন ক্লোজ দ্য ওয়াইফ ছবিতে অভিনয়ের জন্য।




এ বছর গোল্ডেন গ্লোবের সবচেয়ে সম্মানজনক ‘সেসিল বি ডিমিল অ্যাওয়ার্ড’ পেয়েছেন অভিনেতা জেফ ব্রিজেস। আর এই ৭৬ তম আসর থেকে এক নতুন প্রথার শুরু হলো, প্রথমবারের মতো টেলিভিশনে গুরুত্বপূর্ণ অবদান রাখার স্বীকৃতি হিসেবে দেওয়া হলো ক্যারল বার্নেট অ্যাওয়ার্ড। প্রথম বছর খোদ ক্যারল বার্নেটকেই এই সম্মাননা তুলে দিয়ে ইতিহাস রচিত হয় এবারের আসরে।




টেলিভিশন শাখায় এ বছর এগিয়ে আছে দ্য কমিনস্কি মেথড ও দ্য অ্যাসাসিনেশন অব গিয়ান্নি ভারসাচি: আমেরিকান ক্রাইম স্টোরি নামের টিভি প্রযোজনা দুটি। দুটিই পেয়েছে দুটি বিভাগে গোল্ডেন গ্লোব।


</p><li><a href='https://www.prothomalo.com/entertainment/article/1573698/%E0%A6%8F%E0%A6%95%E0%A6%A8%E0%A6%9C%E0%A6%B0%E0%A7%87-%E0%A6%AC%E0%A6%BF%E0%A6%9C%E0%A7%9F%E0%A7%80%E0%A6%B0%E0%A6%BE' target='_blank' >একনজরে বিজয়ীরা</a><br><p>[
গত রোববার রাতে যুক্তরাষ্ট্রের লস অ্যাঞ্জেলেসের ক্যালিফোর্নিয়ার বেভারলি হিলসে...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2019/01/08/e5abd83f337ae21cdf725318e98dfee4-5c34545549ebe.jpg?jadewits_media_id=1408069"><p>

গত রোববার রাতে যুক্তরাষ্ট্রের লস অ্যাঞ্জেলেসের ক্যালিফোর্নিয়ার বেভারলি হিলসে অনুষ্ঠিত হয় হলিউডের বছরের প্রথম তারকাবহুল পুরস্কার অনুষ্ঠান। এই আয়োজনে জয়ের দিক থেকে এগিয়ে আছে তিনটি ছবি—গ্রিন বুক (৩ টি), বোহিমিয়ান রাপসোডি (২ টি) ও রোমা (২ টি)। চলুন একনজরে দেখে নিই কোন বিভাগে বিজয়ী হয়েছে কে এবং কোন ছবি—




চলচ্চিত্রসেরা চলচ্চিত্র, ড্রামা: বোহিমিয়ান রাপসোডিসেরা চলচ্চিত্র, মিউজিক্যাল/কমেডি: গ্রিন বুকসেরা অভিনেতা, ড্রামা: রামি মালিক (বোহেমিয়ান রাপসোডি) সেরা অভিনেত্রী, ড্রামা: গ্লেন ক্লোজ (দ্য ওয়াইফ) সেরা অভিনেতা, মিউজিক্যাল/কমেডি: ক্রিশ্চিয়ান বেল (ভাইস) সেরা অভিনেত্রী, মিউজিক্যাল/কমেডি: অলিভিয়া কোলম্যান (দ্য ফেভারিট) সেরা পার্শ্বচরিত্রে অভিনেতা: মহের্শালা আলি (গ্রিন বুক) সেরা পার্শ্বচরিত্রে অভিনেত্রী: রেগিনা কিং (ইফ বিয়েল স্ট্রিট কুড টক) সেরা পরিচালক: আলফনসো কুয়ারন (রোমা) সেরা ভিনদেশি ভাষায় নির্মিত চলচ্চিত্র: রোমা (মেক্সিকো) সেরা চিত্রনাট্য: গ্রিন বুকসেরা মৌলিক গান: শ্যালো (আ স্টার ইজ বর্ন) সেরা অ্যানিমেটেড চলচ্চিত্র: স্পাইডারম্যান: ইনটু দ্য স্পাইডার–ভার্স




টেলিভিশনসেরা ড্রামা সিরিজ: দ্য আমেরিকানসসেরা অভিনেতা, ড্রামা: রিচার্ড ম্যাডেন (বডিগার্ড) সেরা অভিনেত্রী, ড্রামা: স্যান্ড্রা ওহ (কিলিং ইভ) সেরা মিউজিক্যাল/কমেডি সিরিজ: দ্য কমিনস্কি মেথডসেরা অভিনেতা, মিউজিক্যাল/কমেডি: মাইকেল ডগলাস (দ্য কমিনস্কি মেথড) সেরা অভিনেত্রী, মিউজিক্যাল/কমেডি: র্যা চেল ব্রসনান (দ্য মার্ভেলাস মিসেস মাইসেল) সেরা পার্শ্বচরিত্রের অভিনেতা: বেন উই’শ (আ ভেরি ইংলিশ স্ক্যান্ডেল) সেরা লিমিটেড সিরিজ/টিভি মুভি: দ্য অ্যাসাসিনেশন অব গিয়ান্নি ভারসাচি: আমেরিকান ক্রাইম স্টোরিসেরা অভিনেতা, লিমিটেড সিরিজ/টিভি মুভি: ড্যারেন ক্রিস (দ্য অ্যাসাসিনেশন অব গিয়ান্নি ভারসাচি: আমেরিকান ক্রাইম স্টোরি) সেরা অভিনেত্রী, লিমিটেড সিরিজ/টিভি মুভি: প্যাট্রিসিয়া আরকেত্ত (এস্কেপ অ্যাট ডানেমোরা)


</p><li><a href='https://www.prothomalo.com/entertainment/article/1573658/%E0%A6%AA%E0%A7%82%E0%A6%9C%E0%A6%BE-%E0%A6%95%E0%A6%BE%E0%A6%B0-%E0%A6%B8%E0%A6%99%E0%A7%8D%E0%A6%97%E0%A7%87-%E0%A6%AA%E0%A7%8D%E0%A6%B0%E0%A7%87%E0%A6%AE-%E0%A6%95%E0%A6%B0%E0%A6%9B%E0%A7%87%E0%A6%A8' target='_blank' >পূজা কার সঙ্গে প্রেম করছেন?</a><br><p>[
বাংলাদেশের চিত্রনায়িকা পূজা চেরি ভারতে কার সঙ্গে প্রেম করছেন? আদ্রিত রায়?...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2019/01/08/28a2c761d3c9e62859b7a141ab0a77f4-5c34256f5940f.jpg?jadewits_media_id=1407998"><p>

বাংলাদেশের চিত্রনায়িকা পূজা চেরি ভারতে কার সঙ্গে প্রেম করছেন? আদ্রিত রায়? তেমনটাই শোনা যাচ্ছে। ‘নূর জাহান’ ছবিতে তাঁরা একসঙ্গে অভিনয় করেছেন। ছবিতে তাঁদের রসায়ন দেখে দর্শক ভাবতেই পারেনি, যা দেখছে, তা পর্দায়, নাকি বাস্তবে! পূজা চেরি বললেন, ‘আবারও তেমনটাই দেখতে পাবেন।’ ২৫ জানুয়ারি মুক্তি পাচ্ছে পূজা চেরি ও আদ্রিত রায় অভিনীত বাংলাদেশ ও ভারতের যৌথ প্রযোজনার ছবি ‘প্রেম আমার ২’। এর আগে ‘প্রেম আমার’ ছবিতে অভিনয় করেছেন সোহম আর পায়েল। প্রযোজক ও পরিচালক রাজ চক্রবর্তী। এখনো অনেক দর্শকের চোখে লেগে আছে সেই ছবি। ‘প্রেম আমার ২’ ছবিটি পরিচালনা করেছেন বিদুলা ভট্টাচার্য। তবে প্রযোজক রাজ চক্রবর্তী ও তাঁর প্রযোজনা প্রতিষ্ঠান। সঙ্গে আছে বাংলাদেশের জাজ মাল্টিমিডিয়া।




এদিকে পূজা আর আদ্রিতের প্রেম নিয়ে এখন কলকাতার সংবাদমাধ্যমে চলছে জোর গুঞ্জন। সেখানে নতুন কোনো জুটি নিয়ে নাকি ইদানীং এতটা আলোচনা হয়নি। আর এই আলোচনা তৈরি হয়েছে ‘প্রেম আমার ২’ ছবির ট্রেলার প্রকাশের পর। ৪ জানুয়ারি এসভিএফের ইউটিউব চ্যানেলে ট্রেলারটি অবমুক্ত করা হয়। এরপর তা দেখা হয়েছে ১০ লাখ ৫২ হাজারবার।




পর্দার প্রেমকে পুরোপুরি স্বাভাবিক করার জন্য ক্যামেরার পেছনে কিছু কাজ করতে হয়েছে বাংলাদেশের পূজা চেরি আর ভারতের আদ্রিত রায়কে। ক্যামেরার সামনে দাঁড়ানোর আগে শটগুলো নিয়ে নিজেরা মহড়া করেছেন। পূজা চেরি জানালেন, ‘নূর জাহান’ করতে গিয়ে তাঁদের যে বন্ধুত্ব তৈরি হয়েছিল, তা ‘প্রেম আমার ২’ ছবিটি করতে গিয়ে খুবই কাজে লেগেছে। তাঁদের দুজনের বোঝাপড়াটা ছিল চমৎকার। পুরো গল্পকে বাস্তবের মতো করে পর্দায় ফুটিয়ে তোলার জন্য গোড়া থেকেই চেষ্টা করেছেন পূজা চেরি আর আদ্রিত। পূজা চেরি বললেন, ‘কাজের ফাঁকে আমরা আলাপ করছিলাম, রাজদাকে খুশি করতেই হবে। তিনি খুব খুঁতখুঁতে একজন মানুষ। যতক্ষণ পর্যন্ত না হবে, তিনি ওটা নিজের মনের মতো করেই ছাড়বেন। তবে এদিকে থেকে আমরা সফল হয়েছি।’




‘প্রেম আমার ২’ ছবিতে নিজের চরিত্র নিয়ে পূজা চেরি বললেন, এখানে তাঁর নাম অপূর্বা। ছেলে টাইপের একটা মেয়ে। পড়াশোনায় খুব ভালো। জয়কে (আদ্রিত) পছন্দ করে। তাদের প্রেম হয়। আর ট্রেলারে দেখা গেছে, পূজা আর আদ্রিত পাড়ায় নতুন এসেছে। আসতে না আসতেই শুরু হয় তাদের প্রেম। অন্যদিকে, সৌম্য তাদের মধ্যে পথের কাঁটা হয়ে দাঁড়ায়। পরে পূজা আর আদ্রিতের সম্পর্কে বাধা হয়ে দাঁড়ায় দুজনের পরিবারও। পরিবারের বাধা পেরিয়ে পরিণতি পাবে দুজনের প্রেম, নাকি ভেঙে যাবে সম্পর্ক? গল্পটা রাজ চক্রবর্তীর।




বিদুলা ভট্টাচার্য বলেছেন, ‘কলেজজীবনের প্রেমে যেমন প্রচণ্ড আবেগ থাকে, প্রেমের প্রতিটি মুহূর্ত ভীষণ গুরুত্ব পায়, সেই অনুভূতিগুলো থাকবে এই সিনেমায়।’ ‘প্রেম আমার ২’ ট্রেলার দেখে তা বেশ স্পষ্ট বোঝা গেছে।




যখন এই ছবির শুটিং করছিলেন, তখন পূজা চেরির আরেকটি ছবি ‘দহন’-এর শুটিং চলছিল। পূজা জানান, দুটি ছবির চরিত্র একটির থেকে অন্যটি একেবারই আলাদা। পাশাপাশি কাজ হচ্ছে। হাতে সময়ও নেই। তাই দুটি কাজই তাঁর জন্য চ্যালেঞ্জিং ছিল।




অনেকেই বলেছেন, ‘প্রেম আমার ২’ সোহম আর পায়েলের ‘প্রেম আমার’ ছবির সিক্যুয়াল। তবে তা একেবারেই মানতে চাননি বিদুলা ভট্টাচার্য। তিনি বলেছেন, এটা একেবারে স্বতন্ত্র প্রেমের গল্প। আগেরটির সঙ্গে মোটেও কোনো মিল নেই। নামের সঙ্গে মিল রয়েছে। ‘প্রেম আমার ২’ ছবির গল্পে প্রথমটির প্রেমের আবেগ আর মুহূর্তকে ফিরিয়ে আনার চেষ্টা করা হয়েছে। এ কারণেই নামের রেশটা রয়ে গেছে।




‘প্রেম আমার ২’ ছবিতে অভিনয় করেছেন পূজা চেরি, আদ্রিত রায়, সৌরভ দাস, বিশ্বজিৎ চক্রবর্তী, সৃষ্টি পাণ্ডে, চম্পা, নাদের চৌধুরী, সুভদ্রা চক্রবর্তী, মুন প্রমুখ। গানের সুর ও সংগীত পরিচালনা করেছেন স্যাভি। গানে কণ্ঠ দিয়েছেন কনা, ইমরান, কুনাল গাঞ্জাওয়ালা, আদ্রিত রায় ও অরিন্দম।


</p><li><a href='https://www.prothomalo.com/entertainment/article/1573655/%E0%A6%9B%E0%A7%87%E0%A6%B2%E0%A7%87%E0%A6%B0-%E0%A6%A8%E0%A6%A4%E0%A7%81%E0%A6%A8-%E0%A6%B2%E0%A7%81%E0%A6%95-%E0%A6%A0%E0%A6%BF%E0%A6%95-%E0%A6%95%E0%A6%B0%E0%A7%87%E0%A6%9B%E0%A7%87%E0%A6%A8-%E0%A6%B6%E0%A6%BE%E0%A6%95%E0%A6%BF%E0%A6%AC' target='_blank' >ছেলের নতুন লুক ঠিক করেছেন শাকিব</a><br><p>[
ছেলে আব্রাম খান জয়ের বয়স এখন দুই বছর তিন মাস। এরই মধ্যে বাবা জনপ্রিয়...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2019/01/08/b9d6bfa3040352e9431aaf79a49334fb-5c340e831dfed.jpg?jadewits_media_id=1407980"><p>

ছেলে আব্রাম খান জয়ের বয়স এখন দুই বছর তিন মাস। এরই মধ্যে বাবা জনপ্রিয় চিত্রনায়ক শাকিব খান আর মা চিত্রনায়িকা অপু বিশ্বাস তাঁকে স্কুলে ভর্তি করিয়েছেন। বসুন্ধরা আবাসিক এলাকার ইন্টারন্যাশনাল স্কুল ঢাকাতে প্রি স্কুলে জয় নিয়মিত যাচ্ছে। এর আগে মা শখ করে ছেলের চুল বড় করেছিলেন। ছেলের চুলের ঝুঁটি দেখে তখন মা খুব আনন্দ পেয়েছেন। এবার স্কুল থেকে অনুরোধ, ছেলের চুল ছোট করতে হবে।




বাবাকে জানাতেই তিনি সব ব্যবস্থা করেন। ছেলেকে নিজের বাসায় নিয়ে যান। খবর দিয়ে চুল কাটার লোককে বাসায় নিয়ে আসা হয়। এবার ছেলের চুলের স্টাইল কেমন হবে, তা শাকিব খান নিজেই ঠিক করে দেন। অপু বিশ্বাস বললেন, ‘জয় এখন খুব দুষ্টু হয়েছে। এক মুহূর্ত স্থির থাকতে চায় না। তাই এবার ওর চুল কাটতে প্রায় ঘণ্টা তিনেক সময় লেগেছে। ওর বাবার খুব ধৈর্য। চুল কাটার পুরোটা সময় ছেলের সঙ্গেই থেকেছে। নিজের পছন্দ মতো স্টাইল ঠিক করে দিয়েছে।’




গতকাল সোমবার রাত ১২টার দিকে সামাজিক যোগাযোগমাধ্যম ফেসবুকে ছেলের নতুন লুকের ছবি দিয়েছেন অপু বিশ্বাস। এরপর প্রথম আলোকে জানান, চার দিন আগে শাকিব খান তাঁর ছেলের এই নতুন লুক দিয়েছেন। শাকিব খান এখন ছেলেকে যথেষ্ট সময় দেন। যখন কাজের চাপ কম থাকে, ছেলেকে নিজের কাছে নিয়ে যান। ছেলের সঙ্গে সময় কাটান, ছেলেকে নিয়ে ঘুরতে বের হন।




অপু বিশ্বাস বলেন, ‘আমি এখন বিভিন্ন কাজের সঙ্গে যুক্ত হয়ে গেছি। যুক্ত আমাকে হতে হয়েছে। প্রায় দিনই আমাকে এসব কাজের জন্য বাইরে বের হতে হয়। ওই সময় জয়ের বাবা যদি ফ্রি থাকে, তাহলে আমি ছেলেকে তাঁর কাছে পাঠিয়ে দিই। আমি চাই, আমাদের ছেলে মায়ের আদর যেমন পাচ্ছে, পাশাপাশি বাবার আদরও যেন পুরোটাই পায়। আর শাকিব নিজেও এই ব্যাপারটা বুঝতে পেরেছে। তা আমার কাছেও ভালো লাগে। আমি কিন্তু এটাই চেয়েছি।’




সব শেষে অপু বিশ্বাস মজা করে বললেন, ‘জয়কে একটু খেয়াল করুন, দেখতে ও কিন্তু ওর বাবার কপি হয়েছে।’


</p></ol>
    </body>
</html>     

