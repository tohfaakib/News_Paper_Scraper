
<html>
    <head>
    <meta charset="UTF-8">
    <title>Prothom Alo Link Scraping</title>
    </head>
    <body>
        <h2>Technology</h2>
<ol><li><a href='https://www.prothomalo.com/technology/article/1573689/%E0%A6%A4%E0%A6%A5%E0%A7%8D%E0%A6%AF%E0%A6%AA%E0%A7%8D%E0%A6%B0%E0%A6%AF%E0%A7%81%E0%A6%95%E0%A7%8D%E0%A6%A4%E0%A6%BF-%E0%A6%96%E0%A6%BE%E0%A6%A4%E0%A7%87-%E0%A6%8F%E0%A6%95%E0%A6%AF%E0%A7%8B%E0%A6%97%E0%A7%87-%E0%A6%95%E0%A6%BE%E0%A6%9C-%E0%A6%95%E0%A6%B0%E0%A6%A4%E0%A7%87-%E0%A6%B9%E0%A6%AC%E0%A7%87-%E0%A6%AE%E0%A7%8B%E0%A6%B8%E0%A7%8D%E0%A6%A4%E0%A6%BE%E0%A6%AB%E0%A6%BE' target='_blank' >তথ্যপ্রযুক্তি খাতে একযোগে কাজ করতে হবে: মোস্তাফা জব্বার</a><br><p>[
]</p><br>
<img src="https://paloimages.prothom-alo.com/contents/cache/images/400x225x1/uploads/media/2019/01/08/14c3ae834bc42699726334cfaf6a3160-5c34427686592.jpg?jadewits_media_id=1408053"><p>

তথ্যপ্রযুক্তি খাতে সবাইকে একযোগে কাজ করার আহ্বান জানিয়েছেন ডাক, টেলিযোগাযোগ ও তথ্যপ্রযুক্তি মন্ত্রণালয়ের দায়িত্ব পাওয়া মন্ত্রী মোস্তাফা জব্বার। গতকাল সোমবার টেকনোক্র্যাট মন্ত্রী হিসেবে শপথগ্রহণ শেষে এক সংবর্ধনা অনুষ্ঠানে তিনি এ আহ্বান জানান। ঢাকায় সফটওয়্যার খাতের শীর্ষ সংগঠন বাংলাদেশ অ্যাসোসিয়েশন অব সফটওয়্যার অ্যান্ড ইনফরমেশন সার্ভিসেস (বেসিস) এই সংবর্ধনার আয়োজন করে।




অনুষ্ঠানে মন্ত্রী বলেন, ‘সরকারের নানা ধরনের তথ্যপ্রযুক্তি–বিষয়ক কাজে দেশীয় তথ্যপ্রযুক্তি প্রতিষ্ঠান কাজ করার ক্ষেত্রে অগ্রাধিকার পাবে। তথ্যপ্রযুক্তি খাতের অগ্রগতির লক্ষ্যে নিরলসভাবে কাজ করে চলেছি আমরা। ২০২১ সালের মধ্যে ডিজিটাল বাংলাদেশ রূপকল্প বাস্তবায়নে আমাদের সবাইকে একসঙ্গে কাজ করতে হবে। বেসিস অনেক দিন ধরে তথ্য ও যোগাযোগপ্রযুক্তি বিভাগের সঙ্গে একযোগে কাজ করে যাচ্ছে।’




দশম জাতীয় সংসদের শেষ ভাগে ২০১৮ সালের ২ জানুয়ারি সন্ধ্যা সাড়ে ছয়টায় বঙ্গভবনে রাষ্ট্রপতি মো. আবদুল হামিদের কাছ থেকে বাংলাদেশ সরকারের মন্ত্রী (টেকনোক্র্যাট কোটায়) হিসেবে শপথ নেন মোস্তাফা জব্বার। গত ৬ নভেম্বর প্রধানমন্ত্রীর নির্দেশে পদত্যাগ করেন। মন্ত্রী হওয়ার আগে বেসিসের সভাপতির দায়িত্ব পালন করেছিলেন তিনি।


</p><li><a href='https://www.prothomalo.com/technology/article/1573671/%E0%A6%A8%E0%A6%A4%E0%A7%81%E0%A6%A8-%E0%A6%AA%E0%A7%8D%E0%A6%B0%E0%A6%B8%E0%A7%87%E0%A6%B8%E0%A6%B0-%E0%A6%86%E0%A6%A8%E0%A6%9B%E0%A7%87-%E0%A6%B9%E0%A7%81%E0%A7%9F%E0%A6%BE%E0%A6%93%E0%A7%9F%E0%A7%87' target='_blank' >নতুন প্রসেসর আনছে হুয়াওয়ে</a><br><p>[
]</p><br>
<img src="https://paloimages.prothom-alo.com/contents/cache/images/400x225x1/uploads/media/2019/01/08/c042b2c092dea0d67b64027efcd9aa80-5c34340034bd6.jpg?jadewits_media_id=1408012"><p>

প্রযুক্তি বিশ্বে চমক দিতে চাইছে চীনের প্রযুক্তিপণ্য নির্মাতা প্রতিষ্ঠান হুয়াওয়ে। এআরএমভিত্তিক নতুন সিপিইউ বাজারে আনার ঘোষণা দিয়েছে প্রতিষ্ঠানটি। হুয়াওয়ের প্রধান বিপণন পরিকল্পনা কর্মকর্তা উইলিয়াম ঝু গতকাল সোমবার চীনের শেনঝেনে কুনপেং ৯২০ প্রসেসর উদ্বোধন করেন।




হুয়াওয়ে কর্তৃপক্ষ জানিয়েছে, কুনপেং ৯২০ প্রসেসর মূলত বিগ ডেটা, ডিস্ট্রিবিউটেড স্টোরেজ এবং এআরএমভিত্তিক অ্যাপগুলোর কম্পিউটিং ক্ষমতা বৃদ্ধি করতে পারে। হুয়াওয়ে শিল্পক্ষেত্রে এআরএম ইন্ডাস্ট্রিকে এগিয়ে নিতে এবং কম্পিউটিং পারফরম্যান্সকে আরও উন্নত করতে কাজ করবে। এ ক্ষেত্রে তারা একটি উন্মুক্ত ইকোসিস্টেম গড়ে তোলায় আগ্রহী।




সিপিইউটি নকশা করা হয়েছে হুয়াওয়ের বিশেষ ৭ ন্যানোমিটার প্রযুক্তিতে। এটি অ্যালগরিদম-অপটিমাইজ অপশন ব্যবহার করে দ্রুতগতির প্রসেসিং ক্ষমতা নিশ্চিত করে।




হুয়াওয়ের দাবি, নতুন সিপিইউ অন্যান্য সিপিইউয়ের চেয়ে ২৫ শতাংশ বেশি দক্ষতার সঙ্গে এবং ৩০ শতাংশ কম শক্তি খরচ করে কাজ করতে পারে। এটি ২ দশমিক ৬ গিগাহার্টজ ফ্রিকোয়েন্সিতে ৬৪ কোর ব্যবহার করে কাজ করে, যা মোট ৬৪ জিবিপিএস ব্যান্ডউইথ প্রদান করতে পারে।




উইলিয়াম ঝু বলেন, ‘গ্রাহকদের ভালো মানের সেবা দিতে হুয়াওয়ে কম্পিউটিং ক্ষেত্রে ক্রমাগতভাবে উদ্ভাবন করে গেছে। বর্তমানে বিভিন্ন অ্যাপ্লিকেশন এবং ডেটার ক্ষেত্রে বৈচিত্র্য আসার কারণে ব্যাপক মাত্রায় কম্পিউটিং প্রয়োজনীয় হয়ে দাঁড়িয়েছে। আমরা ইনটেল কোম্পানির সঙ্গে দীর্ঘদিনের অংশীদারত্বের ফলে বড় বড় সাফল্য অর্জন করেছি। একই সঙ্গে আমরা আইসিটি শিল্পের উন্নয়নে অবদান রেখে চলেছি। হুয়াওয়ে ও ইন্টেলের এই দীর্ঘমেয়াদি এবং কৌশলগত অংশীদারত্ব আগামী দিনেও বজায় থাকবে।




অনুষ্ঠানে হুয়াওয়ে কুনপেং ৯২০ দ্বারা চালিত তাইশান সিরিজের সার্ভার দেখিয়েছে হুয়াওয়ে। তাইশান ২০ শতাংশ উচ্চ কম্পিউটিং পারফরম্যান্স এবং অনেক কম বিদ্যুৎ খরচ করে বিভিন্ন প্রতিষ্ঠানকে সহায়তা দেবে।


</p><li><a href='https://www.prothomalo.com/technology/article/1573662/%E2%80%98%E0%A6%8F%E0%A6%AE%E0%A6%86%E0%A6%87-%E0%A7%AE-%E0%A6%B2%E0%A6%BE%E0%A6%87%E0%A6%9F%E2%80%99-%E0%A6%86%E0%A6%A8%E0%A6%B2-%E0%A6%B6%E0%A6%BE%E0%A6%93%E0%A6%AE%E0%A6%BF' target='_blank' >‘এমআই ৮ লাইট’ আনল শাওমি</a><br><p>[
]</p><br>
<img src="https://paloimages.prothom-alo.com/contents/cache/images/400x225x1/uploads/media/2019/01/08/48ae6b1d73b0266908b5d1001649e6f7-5c3426a5747db.jpg?jadewits_media_id=1407999"><p>

দেশের বাজারে এমআই ৮ সিরিজের নতুন স্মার্টফোন এমআই ৮ লাইট এনেছে চীনা স্মার্টফোন নির্মাতা শাওমি। ক্যামেরাকে প্রাধান্য নিয়ে বাজারে আনা স্মার্টফোনটির সামনে ২৪ মেগাপিক্সেল সনি আইএমএক্স ৫৭৬ সেন্সর ব্যবহার করা হয়েছে। স্মার্টফোনটির পেছনে রয়েছে গ্লাস প্যানেল।




শাওমি ইন্ডিয়ার ওভারসিজ এক্সপানশন বিভাগের প্রধান সংকেত আগারওয়াল বলেন, বাংলাদেশের বাজারে নতুন ফ্ল্যাগশিপ এমআই ৮ লাইট আনল শাওমি। এতে দারুণ সেলফি ক্যামেরা ও কোয়ালকম স্নাপড্রাগন ৬৬০ প্রসেসর ব্যবহার করা হয়েছে। বাংলাদেশ সম্ভাবনাময় বাজারের কথা চিন্তা করে নতুন প্রযুক্তির স্মার্টফোন আনতে কাজ করছে শাওমি।




শাওমির বিজ্ঞপ্তিতে জানানো হয়, সাড়ে সাত মিলিমিটার পুরুত্বের এমআই ৮ লাইট ফোনে ৬ দশমিক ২৬ ইঞ্চি মাপের এলসিডি ফুল স্ক্রিন ডিসপ্লে রয়েছে। ফোনটির পেছনে সনি আইএমএক্স ৩৬৩ এআই ডুয়েল ক্যামেরা, এআই ফিচারের হাই পারফরমেন্ট ক্যামেরা হার্ডওয়্যার, কোয়ালকম কিরিও আর্কিটেকচার, কেয়ালকম অ্যাড্রিনো ৫১২ জিপিইউ এবং ৪ জিবি এলপিডিডিআর ৪ এক্স র‍্যাম ও ৩ হাজার ৩৫০ অ্যাম্পিয়ার ব্যাটারি ব্যবহার করা হয়েছে। ফোনটির দাম ২৪ হাজার ৯৯৯ টাকা।




 


</p><li><a href='https://www.prothomalo.com/technology/article/1573661/%E0%A6%AB%E0%A7%87%E0%A6%B8%E0%A6%AC%E0%A7%81%E0%A6%95%E0%A7%87-%E2%80%98%E0%A6%AB%E0%A6%B0%E0%A7%8B%E0%A7%9F%E0%A6%BE%E0%A6%B0%E0%A7%8D%E0%A6%A1%E2%80%99-%E0%A6%95%E0%A6%B0%E0%A6%BE%E0%A6%B0-%E0%A6%AC%E0%A6%BF%E0%A6%AA%E0%A6%A6' target='_blank' >ফেসবুকে ‘ফরোয়ার্ড’ করার বিপদ</a><br><p>[
ফেসবুকের মেসেঞ্জারে কারও কাছ থেকে কিছু পেলে সঙ্গে সঙ্গে কন্টাক্ট তালিকার সব...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2019/01/08/3fc66bf318e90c4ab4170e546a83224e-5c3420097e747.jpg?jadewits_media_id=1407994"><p>

ফেসবুকের মেসেঞ্জারে কারও কাছ থেকে কিছু পেলে সঙ্গে সঙ্গে কন্টাক্ট তালিকার সব বন্ধুর কাছে ফরোয়ার্ড করে দেন? সাইবার বিশেষজ্ঞরা এ বিষয়ে সতর্ক করেছেন। সাইবার দুর্বৃত্তরা ফেসবুক ঘিরে প্রতারণার ফাঁদ পেতে রেখেছে।




ফেসবুকে নতুন ধরনের প্রতারণা শুরু করেছে সাইবার দুর্বৃত্তরা। তারা বন্ধুর ছদ্মবেশে মেসেঞ্জার ব্যবহার করে ফেসবুক ব্যবহারকারীকে বলছে, ‘আপনার অ্যাকাউন্ট কেউ ক্লোন করেছে। সেখান থেকে নতুন ফ্রেন্ড রিকোয়েস্ট পেয়েছি। দ্রুত এটি ঠিক করে নিন। আর সচেতন থাকতে এ বার্তা সব বন্ধুকে জানিয়ে দিন।’ সাইবার বিশেষজ্ঞরা বলছেন, এটি বেশ পুরোনো একটি হোক্স বা ভুয়া বার্তার নতুন সংস্করণ। কেউ ফেসবুকে এ ধরনের বার্তা পাঠালে তাতে বিশ্বাস করবেন না। অ্যাকাউন্ট ক্লোন হওয়া নিয়ে যে উদ্বেগ ছড়িয়েছে, সেটি কাজে লাগানোর চেষ্টা করছে দুর্বৃত্তরা।




উইজটিভি ডটকমের এক প্রতিবেদনে বলা হয়, ফেসবুক ঘিরে নতুন যে হোক্স ছড়াচ্ছে, সেটি মূলত কপি পেস্ট হোক্স। এ ধরনের ভুয়া বার্তা ছড়িয়ে ব্যবহারকারীকে ফাঁদে ফেলার চেষ্টা করা হয়। এ ধরনের বার্তা পেলে তা আপনার কন্টাক্ট লিস্টে থাকা বন্ধুদের ফরোয়ার্ড করবেন না।




ফ্যাক্ট চেকিং ওয়েবসাইট স্নোপসের কর্মীরা এ প্রসঙ্গে বলেছেন, ফেসবুক দুর্বৃত্তদের অ্যাকাউন্ট ক্লোন করার ভয়ে অনেকেই এ বার্তা পাঠান।




যাঁরা অ্যাকাউন্ট ক্লোন হওয়া নিয়ে দুশ্চিন্তা করছেন, তাঁরা পরিচিত কয়েকজন বন্ধুর কাছে নতুন অ্যাকাউন্ট থেকে কোনো ফ্রেন্ড রিকোয়েস্ট গেছে কি না, তা জেনে নিতে পারেন। আপনার নাম ও তথ্য দিয়ে ফেসবুকে আর কোনো অ্যাকাউন্ট খোলা হয়েছে কি না, তা পরীক্ষা করে দেখে নিতে পারেন। এ ধরনের কোনো ঘটনা ঘটলে ফেসবুকের কাছে অভিযোগ পাঠাতে পারেন। এ বিষয়ে অন্য বন্ধুদের কাছে বার্তা দেওয়ার প্রয়োজন নেই।




এর আগে গত বছরের অক্টোবর মাসে ফেসবুক ঘিরে নতুন একটি হোক্স বা ভুয়া বার্তা ছড়িয়ে পড়ে। তাতে ফেসবুকের অ্যাকাউন্ট ‘ক্লোন’ বা নকল করা হচ্ছে—এমন ভুয়া বার্তা ছড়িয়ে ফেসবুক ব্যবহারকারীদের সঙ্গে প্রতারণা করা হচ্ছে বলে সতর্ক করে ফেসবুক।




ফেসবুক জানায়, অনেকের কাছে সতর্কতামূলক একটি বার্তা যাচ্ছে। যাতে বলা হচ্ছে, আপনার অ্যাকাউন্টের মতো আরেকটি অ্যাকাউন্ট তৈরি করা হয়েছে ফেসবুকে। বার্তাটি অন্যকে ফরোয়ার্ড করুন। অনেকেই না বুঝে অন্যদের কাছে বার্তাটি পাঠাচ্ছেন। ফলে, বিষয়টি ভাইরাল হয়ে গেছে। এতে অনেকের মধ্যে তাঁদের অ্যাকাউন্ট বেহাত হওয়ার ভয় কাজ করছেন।




বিশেষজ্ঞরা বলছেন, ফেসবুকে এ ধরনের ভাঁওতাবাজির কোনো পোস্ট বা লিংকে কখনো ক্লিক করবেন না।




ফেসবুক কর্তৃপক্ষ এ ধরনের ভাঁওতাবাজি পোস্ট সম্পর্কে ডব্লিউএসওয়াইআর টিভিকে বলেছে, এটা পুরোপুরি হোক্স বা ভাঁওতাবাজির পোস্ট। যাঁরা এ ধরনের কোনো বার্তা পাবেন, তাঁরা এতে ক্লিক করবেন না। এর পরিবর্তে ফেসবুকে আপনার নাম দিয়ে সার্চ করে দেখবেন, সত্যিই আপনার নাম বা ছবি ব্যবহার করে হুবহু কোনো অ্যাকাউন্ট তৈরি হয়েছে কি না। যদি ভুয়া অ্যাকাউন্ট দেখেন, তবে ফেসবুককে সে অ্যাকাউন্ট সম্পর্কে জানান।




ভুয়া অ্যাকাউন্ট সম্পর্কে ফেসবুককে না জানালে দুর্বৃত্তরা প্রতারণা করে বন্ধুদের কাছ থেকে অর্থ হাতিয়ে নিতে বা নজরদারি করতে পারে।




ফেসবুকে অভিযোগ জানানোর লিংক ফেসবুকে সাহায্য পাতা 


</p><li><a href='https://www.prothomalo.com/technology/article/1573630/%E0%A6%AC%E0%A7%83%E0%A6%B9%E0%A6%B8%E0%A7%8D%E0%A6%AA%E0%A6%A4%E0%A6%BF%E0%A6%AC%E0%A6%BE%E0%A6%B0-%E0%A6%A5%E0%A7%87%E0%A6%95%E0%A7%87-%E0%A6%A2%E0%A6%BE%E0%A6%95%E0%A6%BE%E0%A7%9F-%E0%A6%B8%E0%A7%8D%E0%A6%AE%E0%A6%BE%E0%A6%B0%E0%A7%8D%E0%A6%9F%E0%A6%AB%E0%A7%8B%E0%A6%A8-%E0%A6%93-%E0%A6%9F%E0%A7%8D%E0%A6%AF%E0%A6%BE%E0%A6%AC-%E0%A6%AE%E0%A7%87%E0%A6%B2%E0%A6%BE' target='_blank' >বৃহস্পতিবার থেকে ঢাকায় স্মার্টফোন ও ট্যাব মেলা</a><br><p>[
বৃহস্পতিবার ঢাকায় শুরু হচ্ছে তিন দিনের স্মার্টফোন ও ট্যাব মেলা। রাজধানীর...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2019/01/07/3298d991b9707b515c091399de5b7c46-5c33611e76569.jpg?jadewits_media_id=1407952"><p>

বৃহস্পতিবার ঢাকায় শুরু হচ্ছে তিন দিনের স্মার্টফোন ও ট্যাব মেলা। রাজধানীর বঙ্গবন্ধু আন্তর্জাতিক সম্মেলন কেন্দ্রে (বিআইসিসি) এ মেলা হবে। এক্সপো মেকারের ১১তম এই আয়োজন সামনে রেখে আজ সোমবার রাজধানীর একটি হোটেলে সংবাদ সম্মেলনে এ তথ্য জানানো হয়।এক্সপো মেকারের কৌশলগত পরিকল্পনাকারী মুহম্মদ খান বলেন, ‘মেলা উপলক্ষে অংশগ্রহণকারী প্রতিষ্ঠানগুলো ছাড় ও উপহার দেবে। আমরা প্রতিবারের মতো এবারও মেলার টিকিট থেকে আয়ের অর্থ দুস্থদের সহায়তায় ব্যয় করব।’




সংবাদ সম্মেলনে জানানো হয়, মেলায় সর্বশেষ প্রযুক্তির স্মার্টফোন, ট্যাবলেট কম্পিউটারসহ স্মার্ট যন্ত্র থাকবে। সেখানে যাচাই-বাছাই করে কেনা বা দেখার সুযোগ থাকবে। বেশ কিছু নতুন মডেলের স্মার্টফোন উন্মোচন করাও হবে। পাওয়া যাবে মোবাইল অ্যাকসেসরিজও।




এবারের মেলায় হুয়াওয়ে, স্যামসাং, টেকনো, ভিভো, উই, গোল্ডেনফিল্ড, মটোরোলা, নকিয়া, আইফোন, ইউসিসি, আইটেল, ইনফিনিক্স, ইউমিডিজি, ডিটেল, এডিএ, ম্যাক্সিমাস এবং ই-কমার্স প্রতিষ্ঠান প্রিয়শপ ডটকমসহ বিভিন্ন ব্র্যান্ড ও প্রতিষ্ঠান অংশ নিচ্ছে। বৃহস্পতিবার সকাল ১০টা থেকে মেলা দর্শনার্থীদের জন্য উন্মুক্ত থাকবে।




সংবাদ সম্মেলনে উপস্থিত ছিলেন হুয়াওয়ে টেকনোলজিস বাংলাদেশ লিমিটেডের বিপণন পরিচালক ইগল সং, স্যামসাং মোবাইল বাংলাদেশের হেড অব বিজনেস মুয়ীদুর রহমান, ট্রানশান বাংলাদেশ লিমিটেডের প্রধান পরিচালন কর্মকর্তা শ্যামল সাহা, ভিভো বাংলাদেশের সহকারী ব্র্যান্ড ব্যবস্থাপক তানজীব আহমেদ এবং গ্লোবাল ব্র্যান্ড প্রাইভেট লিমিটেডের মহাব্যবস্থাপক সামীর কুমার দাস।




মেলার প্লাটিনাম স্পনসর হুয়াওয়ে, স্যামসাং ও টেকনো। গোল্ড স্পনসর ভিভো ও উই। সিলভার স্পনসর গোল্ডেনফিল্ড ও মটোরোলা। টাইটেল স্পনসর তথ্য ও যোগাযোগপ্রযুক্তি এবং টেলিযোগাযোগ-বিষয়ক সংবাদ পোর্টাল টেকশহর ডটকম এবং সহযোগী এডুমেকার।মেলা প্রতিদিন সকাল ১০টা থেকে রাত ৮টা পর্যন্ত চালু থাকবে। প্রবেশ ফি ২০ টাকা। তবে প্রতিবন্ধী এবং শিক্ষার্থীরা পরিচয়পত্র দেখিয়ে বিনা মূল্যে প্রবেশ করতে পারবেন।


</p><li><a href='https://www.prothomalo.com/technology/article/1573580/%E0%A6%B8%E0%A6%BE%E0%A6%A8%E0%A6%BF%E0%A6%B0-%E0%A6%AC%E0%A7%8D%E0%A6%AF%E0%A6%BE%E0%A6%9F%E0%A6%BE%E0%A6%B0%E0%A6%BF-%E0%A6%AC%E0%A6%BF%E0%A6%AA%E0%A7%8D%E0%A6%B2%E0%A6%AC' target='_blank' >সানির ব্যাটারি বিপ্লব</a><br><p>[
সানি সানওয়ার কাজ করেন নবায়নযোগ্য বিদ্যুৎ নিয়ে। স্বপ্ন দেখেন কার্বন...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2019/01/07/c75a54889059684f456da34e41ae24af-5c3316cfeef0f.jpg?jadewits_media_id=1407827"><p>






৩ জানুয়ারি রাতে মুঠোফোনে সানি সানওয়ারের সঙ্গে যখন কথা হচ্ছিল, তখন তিনি যুক্তরাষ্ট্রের ক্যানসাসে। বাংলাদেশে আসার প্রস্তুতি নিচ্ছেন। ‘কয়েক ঘণ্টা পরেই ফ্লাইট। ঢাকায় পৌঁছাতে পৌঁছাতে ৫ জানুয়ারি হয়ে যাবে।’




১৫ বছর বয়সে সানি পাড়ি জমান যুক্তরাষ্ট্রে। এখন যে কাজটি করছেন, যে কাজের জন্য বিশ্বখ্যাত সাময়িকী ফোর্বস–এর থার্টি আন্ডার থার্টি: ২০১৯ তালিকায় স্থান পেলেন সানি—সেটির চিন্তার শিকড় বাংলাদেশ থেকেই। ‘কম বয়স থেকেই বিদ্যুৎ ও জ্বালানি নিয়ে ভাবতে থাকি। কার্বন নিঃসরণ করে বিদ্যুৎ উৎপাদন আমাদের দেশের জন্য ক্ষতির কারণ হতে পারে। এ জন্য আমার চিন্তা সব সময় কাজ করে নবায়নযোগ্য বিদ্যুৎ নিয়ে।’




গত বছরের নভেম্বরের মাঝামাঝি সময়ে ফোর্বস ‘তিরিশের নিচে তিরিশ’ তালিকা প্রকাশ করে। সে সময়ই ই–মেইলে প্রথম যোগাযোগ হয় ২৮ বছর বয়সী সানি সানওয়ারের সঙ্গে। এর পর ধীরে ধীরে জানা হয় তাঁর সম্পর্কে, তাঁর কাজের ব্যাপারে।









সানির ভাষ্যে, লিথিয়াম পলিমার ব্যাটারি জীবাশ্মনির্ভর বিদ্যুৎ শক্তিকে নবায়নযোগ্য শক্তিতে রূপান্তর করতে বড় ভূমিকা রাখবে। এই ব্যাটারিগুলোর বাণিজ্যিক উৎপাদন এরই মধ্যে শুরু হয়ে গেছে। সানির প্রতিষ্ঠান ভার্ড টু গোর ওয়েবসাইটে রাখা একটি ভিডিওতে এই ব্যাটারির কাজকর্মও দেখা গেল। পেট্রলপাম্প, গাড়ি, বাড়ি ইত্যাদি চলছে এই ব্যাটারির বিদ্যুতে।




ব্যাটারি প্যাক, মানে একাধিক ব্যাটারির সমন্বয়। ভার্ড টু গোর ওয়েবসাইটে ব্যাটারি প্যাক সম্পর্কে লেখা আছে পোর্টেবল, স্টোরেবল, শেয়ারেবল, ট্র্যাকেবল। সানি বললেন, ‘এ ফোর কাগজের প্যাকেটের মতো আকার একেকটি ব্যাটারির। ওজন সাড়ে ছয় কেজি। প্রতিটি ব্যাটারির ক্ষমতা ৮০০ ওয়াট–আওয়ার।’ মানে পাঁচটা ব্যাটারি যোগ করলেই পাওয়া যাচ্ছে প্রায় চার কিলোওয়াট–আওয়ার। আরও বেশি ব্যাটারি, আরও বেশি ওয়াট। চাইলে ছোটখাটো বিদ্যুৎকেন্দ্র সহজেই বানিয়ে ফেলা যায় সানির ব্যাটারি দিয়ে। সানি যোগ করেন, ‘একটা ব্যাটারি দিয়ে বাংলাদেশের সাধারণ একটি বাড়ির বিদ্যুতের জোগান দেওয়া যাবে। দিনের বেলা সৌরশক্তিকে বিদ্যুৎ শক্তিতে রূপান্তর করবে আর রাতে জমানো বিদ্যুৎ খরচ করবে।’




নবায়নযোগ্য বলেই সৌরশক্তি এই লিথিয়াম পলিমার ব্যাটারি প্যাক সোলার প্যানেল থেকে চার্জড হবে। আবার বায়ু বিদ্যুৎ বা গ্যাস ব্যবহার করেও এই ব্যাটারিতে বিদ্যুৎ জমানো যাবে। নিজের নকশাতেই সানি তৈরি করেছেন ব্যাটারি প্যাক। বাণিজ্যিকভাবে উৎপাদনের জন্য ব্যাটারিগুলো এখন তৈরি হচ্ছে মিজৌরির একটা কারখানায়। সিসানির্ভর প্রচলিত ব্যাটারির চেয়ে লিথিয়াম পলিমার ব্যাটারি আকারে চার গুণ ছোট, কিন্তু বিদ্যুৎ উৎপন্ন করতে পারে পাঁচ গুণ বেশি।









সানি সানওয়ারের আদি বাড়ি নাটোরের শিংড়া। তবে জন্ম ঢাকায়, ১৯৮৯ সালের ১৭ ডিসেম্বর। বাবা সারওয়ার আজম বুয়েট থেকে পাশ করা যন্ত্র প্রকৌশলী। কাজ করেছেন বাংলাদেশ সেনাবাহিনী ও বিজিবিতে, অবসর নিয়েছন কর্নেল হিসেবে। মা কামরুন নাহার ঢাকার নর্থ সাউথ বিশ্ববিদ্যালয়ের পরিবেশবিজ্ঞান বিভাগের সহযোগী অধ্যাপক। তিনি নবায়নযোগ্য জ্বালানি নিয়ে গবেষণা করেন। একমাত্র বোন সাজিয়া সারওয়ার স্থপতি, থাকেন যুক্তরাষ্ট্রে। অ্যারিজোনা িবশ্ববিদ্যালয় েথকে স্নাতকোত্তর পড়ার পর এখন িনউইয়র্ক স্টেট ইউনির্ভািসটিতে শিক্ষাকতা করছেন। ২০১৭ সালে সানি বিয়ে করেছেন। স্ত্রী ব্রিয়ানা সানওয়ার যুক্তরাষ্ট্রের ক্যানসাস সিটির একটি হাসপাতালে সমন্বয়ক হিসেবে দায়িত্ব পালন করেন।




সানির জীবনে সবকিছুই একটু আগেভাগেই এসেছে। ফোর্বস সাময়িকীতে তাঁর সম্পর্কে লেখা সংশাবচনে বলা হয়েছে—সানি বেশ কম বয়সে যন্ত্র প্রকৌশলে স্নাতক করেছেন। ১৩–১৪ বছর বয়সে ২০০৫ সালে সানি মার্কিন সরকারের একটি বিনিময় কর্মসূচির অংশ হিসেবে যুক্তরাষ্ট্রে যান। তার আগে ঢাকায় বাংলাদেশ ইন্টারন্যাশনাল স্কুলে পড়তেন। যুক্তরাষ্ট্রে স্কুলে ভর্তি হওয়ার জন্য মূল্যায়ন পরীক্ষা দিতে হয় তাঁকে। লিঙ্কন কলেজ প্রিপারেটরি একাডেমি তাঁকে ভর্তি করে দ্বাদশ শ্রেণিতে। এরপর ১৯ বছর বয়সে ইউনিভার্সিটি অব ক্যানসাস থেকে যন্ত্র প্রকৌশলে স্নাতক হন। পাবলিক পলিসিতে স্নাতকোত্তর ডিগ্রি নেন ইউনিভার্সটি অব মিজৌরি ইন ক্যানসাস সিটি থেকে। সেখান থেকেই পিএইচডি করেন এন্ট্রাপ্রেনারশিপ ও উদ্ভাবন বিষয়ে। পিএইচডির মূল বিষয় এই বিদুৎ শক্তির ব্যবস্থাপনা নিয়ে।




প্রযুক্তি নিয়ে সানির পড়াশোনার আগ্রহের মূলে আছেন নর্থ সাউথ বিশ্ববিদ্যালয়ের অধ্যাপক মিফতাহুর রহমান। কিশোর বয়সে তাঁর ম্যাটল্যাব কম্পিউটার প্রকল্পে কিছুদিন কাজ করেছিলেন সানি। সেখানেই আগ্রহ জন্ম প্রযুক্তির প্রতি। ২০১৩ সালে ভার্ড টু গো যখন প্রতিষ্ঠা করেন সানি তখন একাই ছিলেন। ১৫ সালে যুক্ত করেন তিনজন প্রকৌশলীকে। আর ১৭–তে এসে দুজন বিপণনকর্মী যোগ দেন এ প্রতিষ্ঠানে। এখন সানি একটি সফটওয়্যার বানাচ্ছেন, যেটি বিদ্যুৎ শক্তি ব্যবস্থাপনায় কাজ করবে।




প্রকৌশলী সানি সানওয়ারের শখ ছবি আঁকা। বিখ্যাত মানুষের প্রতিকৃতি আঁকেন তেলরং ও অ্যাক্রিলিকে। ২০১২ সালে সানির আঁকা কিছু প্রতিকৃতি নিয়ে বাংলাদেশ শিল্পকলা একাডেমিতে একটি প্রদর্শনীও হয়েছে। সবকিছুর পর সানির চিন্তা, পরিকল্পনা পরিবেশবান্ধব বিদ্যুৎ শক্তি নিয়ে। ভবিষ্যতে চান পৃথিবীর বিদ্যুৎ ব্যবস্থাপনা নিয়ে কাজ করতে। বাংলাদেশেও এরই মধ্যে কাজ শুরু করেছেন, কিছু কিছু প্রকল্প বাস্তবরূপ পাবে হয়তো অদূরভবিষ্যতে। সানি বাংলাদেশ গ্রিন বিল্ডিং কাউন্সিলের প্রতিষ্ঠাতা (২০১১)। সানি মনে করেন, বিজ্ঞান ও প্রযুক্তি দিয়ে পৃথিবীর বিশালবিপুল সম্পদের যথাযথ ব্যবহার করা যাবে। গড়ে তোলা যাবে পরিবেশবান্ধব বাসযোগ্য এক সুন্দর পৃথিবী।


</p><li><a href='https://www.prothomalo.com/technology/article/1573574/%E0%A6%89%E0%A6%A8%E0%A6%BF%E0%A6%B6%E0%A7%87-%E0%A6%AC%E0%A6%BE%E0%A7%9C%E0%A6%AC%E0%A7%87-%E0%A6%85%E0%A6%A8%E0%A6%B2%E0%A6%BE%E0%A6%87%E0%A6%A8-%E0%A6%95%E0%A7%87%E0%A6%A8%E0%A6%BE%E0%A6%95%E0%A6%BE%E0%A6%9F%E0%A6%BE' target='_blank' >উনিশে বাড়বে অনলাইন কেনাকাটা</a><br><p>[
পছন্দের পণ্যটি কিনব কিনব করেও কেনা হচ্ছে না। টাকা আছে, তবে হাতে সময় নেই।...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2019/01/07/4a1617d3b1cdc1575a997d654a52c30f-5c33068bd331a.jpg?jadewits_media_id=1407809"><p>

পছন্দের পণ্যটি কিনব কিনব করেও কেনা হচ্ছে না। টাকা আছে, তবে হাতে সময় নেই। যানজট পেরিয়ে বাজারে যাওয়ার ঝক্কিটাও নিতে ইচ্ছে করছে না। নগরজীবনে পণ্য-সেবা কেনাকাটায় মানুষের এখন বড় বাধা হচ্ছে এই ‘সময়’। আশার কথা, পোশাক, জুতা, গয়না, ইলেকট্রনিক পণ্য, মুঠোফোন থেকে শুরু করে চাল-ডাল, সবজি, বই এখন অনলাইনে কেনা যাচ্ছে। অনলাইন কেনাকাটা চলতি ২০১৯ সালে বাড়বে বলে মনে করছেন ব্যবসায়ীরা।




দেশে অনলাইন ব্যবসাপ্রতিষ্ঠানগুলোর সংগঠন ই-কমার্স অ্যাসোসিয়েশন অব বাংলাদেশের (ই-ক্যাব) সহসভাপতি রেজোয়ানুল হক বলেন, ‘বর্তমানে দেশে ই-কমার্স সাইটের সংখ্যা এক হাজারের বেশি। আর ই-ক্যাবের সঙ্গে নিবন্ধিত আছে ৮০০টি প্রতিষ্ঠান। এর মধ্যে ১০০ প্রতিষ্ঠান বড় আকারে ব্যবসা করছে।’




প্রিয়শপ ডটকমের প্রধান নির্বাহী কর্মকর্তা আশিকুল আলম বললেন, ‘আমরা প্রথম থেকেই গ্রাহকসেবা এবং তাঁদের আস্থার জায়গাটি কীভাবে অর্জন করা যায়, তা নিয়ে কাজ করেছি। প্রিয়শপের ফোকাসই ছিল গ্রাহককে সেরা সেবা কত দ্রুত দেওয়া যায়।’




অনলাইনে বই বিক্রি করে রকমারি ডটকম। এর প্রতিষ্ঠাতা মাহমুদুল হাসান বলেন, ‘অন্যরকম গ্রুপের অনেকগুলো উদ্যোগের একটি রকমারি ডটকম। অনলাইনে বইয়ের বিশাল সংগ্রহ নিয়ে চালু হওয়া এই সাইট লেখক, পাঠক ও প্রকাশকদের মধ্যে মেলবন্ধন ঘটায়। দেশি ও প্রবাসী বাংলা ভাষাভাষী সব মানুষের কাছে আমরা সহজেই বই পৌঁছে দিয়ে থাকি। সামনে বইমেলার সব বইই পাওয়া যাবে রকমারিতে।’




জাতিসংঘের বাণিজ্যবিষয়ক সংস্থা আঙ্কটাডের হিসাব অনুযায়ী, সারা বিশ্বে খুচরা পর্যায়ে ই-কমার্সের বাজার ২ লাখ কোটি ডলারের। একক দেশ হিসেবে ই-কমার্স লেনদেনে শীর্ষে রয়েছে চীন। শীর্ষ দশে থাকা অন্যান্য দেশ হলো যথাক্রমে যুক্তরাষ্ট্র, জাপান, জার্মানি, যুক্তরাজ্য, ব্রাজিল, রাশিয়া, ফ্রান্স, দক্ষিণ কোরিয়া ও ভারত।




কিছু ই–কমার্স ওয়েবসাইট




ক্রেতাদের পছন্দ, সাইটগুলোর পণ্য ও ব্যবহারকারীর সংখ্যা, ফেসবুক লাইক ইত্যাদির ভিত্তিতে বাংলাদেশে এগিয়ে থাকা কয়েকটি অনলাইন কেনাকাটার সাইটের কথা থাকছে এখানে।




প্রিয়শপ




প্রিয়শপ ডটকমের (priyoshop.com) বিভাগভিত্তিক পণ্যের সমাহার থেকে যেকেউ তাঁদের পছন্দের পণ্য অর্ডার করলে সেটা পৌঁছে যাবে বাসায়। এতে বাসাবাড়ির পণ্য, শীতের পোশাক, খেলনাসহ প্রায় এক লাখ পণ্য রয়েছে।




বাগডুম




শুরু থেকেই বাগডুম (www.bagdoom.com) দেশি পণ্যের প্রচার করে আসছে। এখানে নামীদামি ব্র্যান্ডের পছন্দের পোশাক থেকে শুরু করে নানা ধরনের সামগ্রী পাওয়া যাবে। দেশি পণ্য বিক্রি করাই এই সাইটের মূল উদ্দেশ্য। নতুন বছরে বাগডুম ডটকমের অ্যাপ নামালেইে পাওয়া যাবে ছাড়।




শখবাড়ী




নতুন বছরে শখবাড়ী (www.shokhbari.com) সেজেছে রঙের মেলায়। বাংলাদেশের ঐতিহ্যকে তুলে ধরতে চায় এই প্রতিষ্ঠান। নতুন ডিজাইনের পোশাক বিক্রি করে শখবাড়ী। এখানে রয়েছে শাড়ি, সালোয়ার-কামিজ, লং-কুর্তি, কটি, পাঞ্জাবি, শার্ট, টি-শার্ট, বেডশিট, বিভিন্ন ঐতিহ্যবাহী ঘরোয়া জিনিসপত্র ইত্যাদি।




রকমারি




বই কেনার জনপ্রিয় অনলাইন প্রতিষ্ঠান রকমারি (www.rokomari.com)। এখানে সারা বছর চলে লেখক প্রকাশকের মিলনমেলা। দেশের যেকোনো জায়গা থেকে বই অর্ডার করলেই রকমারির মাধ্যমে পৌঁছে যায় পছন্দের বইটি। হুমায়ূন আহমেদ, মুহম্মদ জাফর ইকবালসহ সব লেখকের বই পাওয়া যায় এই সাইটে।




আজকের ডিল




বাংলাদেশের অনলাইন মার্কেটপ্লেস হিসেবে ব্যাপক সাড়া পেয়েছে (ajkerdeal.com) আজকেরডিল ডটকম। উইন্টার কালেকশন, ছেলেদের শপিং, মেয়েদের শপিং, গৃহসজ্জা, গৃহস্থালি সামগ্রী, গয়না, কসমেটিকস, কম্পিউটার অ্যাকসেসরিজসহ রয়েছে নানা ধরনের পণ্য সমাহার।




চালডাল




বাংলাদেশে বাসাবাড়ির জন্য বাজার–সদাই করার সাইট চালডাল ডট কম (www.chaldal.com)। এখানে পণ্য কিনলে সহজেই আপনার বাজার চলে আসবে বাসায়। চাল, ডাল, মাছ, মাংসসহ যাবতীয় প্রয়োজনীয় পণ্য পেয়ে যাবেন ঘরে বসেই।




দারাজ




বাংলাদেশে বর্তমানে বিভিন্ন দেশি ও বিদেশি প্রতিষ্ঠানের ইন্টারনেটভিত্তিক পণ্য বিক্রি করছে দারাজ ডটকম ডটবিডি(daraz.com.bd)। প্রতিষ্ঠানটির কর্তৃপক্ষ জানায়, ক্রেতারা মানসম্পন্ন পণ্য পাবেন তাদের পোর্টালে। কেউ প্রতারিত হবেন না।




খাস ফুড




বাংলাদেশের প্রথম ভেজালমুক্ত ও নিরাপদ খাদ্যের অনলাইন দোকান (https://khaasfood.com/) খাস ফুড ডটকম। শুধু স্বাস্থ্যসম্মত খাবার সরবরাহ নয়, সেই সঙ্গে প্রতিষ্ঠানটির মূল লক্ষ্য হচ্ছে স্বাস্থ্যসংক্রান্ত বিষয়ে সাধারণ মানুষকে সচেতন করে তোলা। সব ধরনের স্বাস্থ্যবার্তা প্রদান, বিভিন্ন ঋতুর প্রয়োজনীয় খাদ্যাভ্যাস তৈরি, খাদ্যের গুণাগুণ ও রোগ-প্রতিরোধবিষয়ক পরামর্শ দিয়ে থাকেন।




পিকাবু




নানা ধরনের যন্ত্র ও নিত্যপ্রয়োজনীয় সব পণ্য নিয়ে বিশাল বাজার তৈরি করেছে পিকাবু ডটকম (www.pickaboo.com)। ঘরে বসে সহজেই অর্ডার করে হাতে পাওয়া যাবে পণ্য।




এ ছাড়া উল্লেখযোগ্য আরও কিছু কেনাবেচার ই–কমার্স প্রতিষ্ঠান রয়েছে আমার গ্যাজেট (Amargadget.com), আপনজন (www.aponjon.com.bd/), আমার দেশ আমার গ্রাম (http://www.amardeshamargram.com/), এসো ডটকম (http://esho.com/) ইত্যাদি।


</p><li><a href='https://www.prothomalo.com/technology/article/1573569/%E0%A6%B6%E0%A7%87%E0%A7%9F%E0%A6%BE%E0%A6%B0%E0%A6%AC%E0%A6%BE%E0%A6%9C%E0%A6%BE%E0%A6%B0%E0%A7%87-%E0%A6%AC%E0%A7%8D%E0%A6%AF%E0%A6%B0%E0%A7%8D%E0%A6%A5-%E0%A6%B9%E0%A7%9F%E0%A7%87-%E0%A6%86%E0%A6%89%E0%A6%9F%E0%A6%B8%E0%A7%8B%E0%A6%B0%E0%A7%8D%E0%A6%B8%E0%A6%BF%E0%A6%82%E0%A7%9F%E0%A7%87-%E0%A6%B8%E0%A6%AB%E0%A6%B2' target='_blank' >শেয়ারবাজারে ব্যর্থ হয়ে আউটসোর্সিংয়ে সফল</a><br><p>[
স্বপ্ন তো সবাই দেখে। কারও স্বপ্ন রূপ পায় সাফল্যে, আবার কারও স্বপ্ন অধরাই থেকে...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2019/01/07/33a034ac5e8e39af115ade6eaee075c3-5c33007cc2582.jpg?jadewits_media_id=1407806"><p>

স্বপ্ন তো সবাই দেখে। কারও স্বপ্ন রূপ পায় সাফল্যে, আবার কারও স্বপ্ন অধরাই থেকে যায়। স্বপ্ন বাস্তবে রূপ দিতে পারেন তাঁরা, যাঁদের মধ্যে রয়েছে মেধা, অধ্যবসায় ও পরিশ্রম। এমনই একজন ফ্রিল্যান্সার শরিফুল ইসলাম। যিনি প্রিন্ট ডিজাইনে পেয়েছেন সেরা হওয়ার স্বীকৃতি। ২০১৬ সালে সেরা ৩৮২ এনভাটো অথোরদের একজন। আউটসোর্সিং কাজের জন্য ক্রিয়েটিভ অনলাইন বাজারে (মার্কেটপ্লেস) হয়েছেন ২০১৭ সালের সেরা হ্যান্ডপিক আইটেম অথোরদের একজন। ২০১৮ সালে আমন্ত্রণ পেয়েছেন বিশ্বখ্যাত অ্যাডবি স্টক মার্কেটেও। শরিফুলের প্রথম আয় ছিল ৬২ ডলার। এখন মাসে ২ হাজারের বেশি ডলার আয় করেন তিনি।




শুরুর গল্পরাজধানীর শনির আখড়ায় থাকেন শরিফুল ইসলাম। জাতীয় বিশ্ববিদ্যালয় থেকে স্নাতকোত্তর শেষ করেছেন। বাবা-মা ও ছোট বোনকে নিয়েই ছোট পরিবার। আর পরিবারের বড় ছেলে শরিফুল। বন্ধুবান্ধব যখন চাকরিতে ব্যস্ত, শরিফুল তখন ফ্রিল্যান্সিং করা শুরু করেছেন। শিখেছেন কম্পিউটার গ্রাফিকস। এমন কাণ্ড দেখে খেপে গেলেন বাবা শাহাব উদ্দিন। কোনো কাজকর্ম নেই? শুধু বাসায় বসে বসে কম্পিউটারে সারা দিন-রাত জেগে কী করো? এসব বলেই শরিফুলের বাবা কম্পিউটারসহ যাবতীয় যন্ত্র ভেঙে ফেলেন।




বাবার এমন রাগ থাকাটা স্বাভাবিক। কারণ এর আগে ২০১০ সালে শরিফুল বাবার জমিয়ে রাখা পাঁচ লাখ টাকা মায়ের কাছ থেকে নিয়ে শেয়ার ব্যবসা শুরু করেছিলেন। শেয়ার ব্যবসায় ধস নামলে পুরো টাকাটাই হারাতে হয় তাঁকে। বাসায় তৈরি হয় অশান্তি। ‘খুব খারাপ সময় কী করব বুঝতে পারছিলাম না। কিন্তু একটা বিশ্বাস ছিল, সঙ্গে জেদও, আউটসোর্সিং কাজে নিজেকে গড়ে তুলব।’ বললেন শরিফুল।




২০১৪ সালে লার্নিং অ্যান্ড আর্নিং কর্মসূচির আওতায় ঢাকার ক্রিয়েটিভ আইটিতে গ্রাফিক ডিজাইন কোর্স করেন শরিফুল। এরপর পুরোপুরি ফ্রিল্যান্সার বনে যান। বর্তমানেও একই কাজ করছেন তিনি।




প্রথম আলো ও ইন্টারনেটের মাধ্যমে ফ্রিল্যান্সিং সম্পর্কে জানতে পারেন বিস্তারিত। সময়টা তখন ২০১৩-১৪। একটি সেমিনারে অংশ নেন ক্রিয়েটিভ আইটি ইনস্টিটিউটে। সেমিনারটি করেই গ্রাফিক ডিজাইন কোর্স করার সিদ্ধান্ত নেন শরিফুল।




গ্রাফিক ডিজাইনের প্রিন্ট ও প্রকাশনা বিষয়ে নিজেকে বেশি উপযুক্ত মনে করেন শরিফুল। গ্রাফিক ডিজাইনের অনেক প্যাটার্ন আছে। লোগো, বিজ্ঞাপন, ব্যানার, বিজনেস কার্ড, পোস্টকার্ড ডিজাইন, পাওয়ারপয়েন্ট উপস্থাপনা, লেটারহেড ডিজাইন, বইয়ের অঙ্গসজ্জা, শেষ প্রচ্ছদ, রেস্তোরাঁর মেনু কার্ড ইত্যাদি ডিজাইন করেন তিনি।




শরিফুল মূলত রেডি টেম্পলেট নিয়ে কাজ করেন। গ্রাহক চাইলে নিজেই সেটা পরিবর্তন করে ব্যবহার করতে পারেন। তিনি এনভাটো স্টুডিওতেও সেবা দেন। শরিফুলের বেশির ভাগ গ্রাহক যুক্তরাষ্ট্র ও অস্ট্রেলিয়ার। দেশের বাজারে ২০১৪ সালের পর কখনোই কাজ করেননি তিনি।




শরিফুল তাঁর পেশার প্রথম দিককার কথা বলতে থাকেন, ‘সবাই যখন ধরেই নিয়েছে আমি হয়তো ভালো কিছু করতে পারব না; বিশেষ করে বাবা, তখন আমার মা আমার ওপর আস্থা বা বিশ্বাস কোনোটাই হারাননি। আমার প্রয়োজনীয় সব বিষয়ে বাবাকে না জানিয়ে নীরবেই সহায়তা দেন। যতটুকু সাফল্য অর্জন করেছি, তার সবটুকু জুড়েই রয়েছে আমার মা।’


</p><li><a href='https://www.prothomalo.com/technology/article/1573568/%E0%A7%A8%E0%A7%A6%E0%A7%A7%E0%A7%AE-%E0%A6%B8%E0%A7%87%E0%A6%B0%E0%A6%BE-%E0%A7%AB-%E0%A6%97%E0%A7%87%E0%A6%AE' target='_blank' >২০১৮: সেরা ৫ গেম</a><br><p>[
সদ্য চলে যাওয়া ২০১৮ সালে কোন পাঁচটি কম্পিউটার গেম ছিল সেরা? দেখা যাক গেমবিষয়ক...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2019/01/07/1758191346e162d83a53ef698bc77601-5c32ffb486e92.jpg?jadewits_media_id=1407802"><p>

সদ্য চলে যাওয়া ২০১৮ সালে কোন পাঁচটি কম্পিউটার গেম ছিল সেরা? দেখা যাক গেমবিষয়ক ওয়েবসাইট মেটাক্রিটিকের দৃষ্টিতে।




ডাস্ক




২০১৮ সালের প্রথম দিকেই মাইক্রোসফট উইন্ডোজের জন্য ফার্স্ট পারসন শুটিং গেম ডাস্ক বানিয়েছে নিউ ব্লাড ইন্টারেক্টিভ। ডেভ ওশ্রি গেমটি তৈরি করেন, যিনি ২০১৩ সালের রাইজ অব দ্য ট্রিডের সহপরিচালক ছিলেন। গেমটি বাজারে আসার পরপরই ইতিবাচক সাড়া পেয়েছে। সমালোচকেরা এর লেভেল ডিজাইনের প্রশংসা করে বলেন, ‘এটি লেভেল ডিজাইনের সর্বকালের সর্বশ্রেষ্ঠ কাজ হিসেবে বিবেচিত হবে।’




ইনটু দ্য ব্রিজ




জাস্টিন মা এবং ম্যাথিউ ডেভিস রচিত অনবদ্য কাহিনির ওপর ভিত্তি করে নির্মাণ করা হয়েছে ইনটু দ্য ব্রিজ গেমটি। ২০১৮ সালের ফেব্রুয়ারিতে মাইক্রোসফট উইন্ডোজ এবং আগস্টে ম্যাক ও নিন্টেন্ডো সুইচের জন্য গেমটি মুক্তি পায়। গেমের মান এত ভালো ছিল যে পর্যালোচনাকারী ওয়েবসাইট মেটাক্রিটিকে ১০০ পয়েন্টের মধ্যে ৯০ পয়েন্ট জিতে নিয়েছে। সমালোচকেরা সহজ কিন্তু কৌশলগত গেমপ্লে, ব্যতিক্রমী লেভেল, শিল্পনির্দেশনা ও শব্দের প্রশংসা করেন।




ডেড সেলস




বৈজ্ঞানিক কল্পকাহিনিভিত্তিক গেমস ডেড সেলস তৈরি করছে রোগুয়েলইক-মেট্রোডভানিয়া এবং প্রকাশ করেছে মোশন টুইন। গত বছরের ৭ আগস্ট মাইক্রোসফট উইন্ডোজ, ম্যাক, লিনাক্স, নিন্টেন্ডো সুইচ, প্লেস্টেশন ৪ এবং এক্সবক্সের জন্য ডেড সেলস প্রকাশ করা হয়। গেমজুড়ে গেমার একটি কোষের ভূমিকা নেয়, যা একটি অগ্নিকুণ্ডে মৃতদেহ নিয়ন্ত্রণ করে, যার মাধ্যমে তাদের ভেতরে–বাইরে সব জায়গায় লড়াই করতে হয়। এই লড়াই চালিয়ে যাওয়ার জন্য গেমারকে সব সময় অস্ত্র, সম্পদ এবং অন্যান্য সরঞ্জাম জোগাড় করতে হবে। দরকার হলে খুঁজে খুঁজে বের করে সবকিছু নিজের আয়ত্তে আনতে হবে। মাঝেমধ্যে গেমার নতুন নতুন ‘কোষ’ অর্জন করতে পারবে। এগুলো একধরনের মুদ্রা হিসেবে কাজ করবে, যা স্থায়ী আপগ্রেডগুলো কেনার জন্য গেমার ব্যবহার করতে পারবে।




রিটার্ন অব দ্য ওব্রা ডিন




পাজল গেমস রিটার্ন অব দ্য ওব্রা ডিন ১৮ অক্টোবর মুক্তি পায়। ইস্ট ইন্ডিয়া কোম্পানির ভুতুড়ে জাহাজের ওপর পুরো পাজল গেমসটি তৈরি করা। জাহাজের ক্রু ও যাত্রী—সবাই রহস্যজনকভাবে মারা গেছেন। এই খেলার উদ্দেশ্য কীভাবে তাঁরা মারা গেছেন তা আবিষ্কার করা। জাহাজ কোম্পানির এজেন্ট হিসেবে কী ঘটেছে তা নির্ধারণ করা গেমারের কাজ। সমালোচকদের মতে, এটি কেবল একটি দুর্দান্ত খেলা নয়, এটি সৃজনশীল বুদ্ধিমত্তার চর্চার জায়গা। গেমটি ‘বেস্ট ইন্ডিজেন্ট গেম’–এর জন্য মনোনীত হয়েছিল এবং দ্য গেম অ্যাওয়ার্ড ২০১৮–এ ‘সেরা শিল্পনির্দেশনা’ পুরস্কার জিতেছিল।




পিলারস অব দ্য ইন্টারনিটি টু: ডেড ফায়ার




অবসিডিয়ান এন্টারটেইনমেন্টের তৈরি এবং ভার্সেস এভিল প্রকাশিত গেম পিলারস অব দ্য ইন্টারনিটি টু: ডেড ফায়ার। ২০১৮ সালের মে মাসে মাইক্রোসফট উইন্ডোজ, লিনাক্স এবং ম্যাকের জন্য মুক্তি পায়। ২০১৯ সালে এটি নিন্টেন্ডো সুইচ, প্লেস্টেশন ৪ এবং এক্সবক্সের এ গেমটি ছাড়া হবে। ২০১৭ সালের জানুয়ারিতে গেমটি তৈরির জন্য অর্থ সংগ্রহের জন্য প্রচারাভিযান শুরু করে, যেখানে গেমটি এক দিনের মধ্যে তার অর্থায়ন লক্ষ্য অর্জন করে। ২০১৮ সালের গোল্ডেন জয়স্টিক অ্যাওয়ার্ড এবং গেম অ্যাওয়ার্ডে সেরা রোল প্লেয়িং গেম বিভাগে ‘সেরা কাহিনি’ এবং ‘পিসি গেম অব ইয়ার’ মনোনয়ন পায়।


</p><li><a href='https://www.prothomalo.com/technology/article/1573566/%E0%A6%AC%E0%A6%9B%E0%A6%B0%E0%A7%87%E0%A6%B0-%E0%A6%B6%E0%A7%81%E0%A6%B0%E0%A7%81%E0%A6%A4%E0%A7%87%E0%A6%87-%E0%A6%B8%E0%A7%8D%E0%A6%AE%E0%A6%BE%E0%A6%B0%E0%A7%8D%E0%A6%9F%E0%A6%AB%E0%A7%8B%E0%A6%A8%E0%A7%87%E0%A6%B0-%E0%A6%AE%E0%A7%87%E0%A6%B2%E0%A6%BE' target='_blank' >বছরের শুরুতেই স্মার্টফোনের মেলা</a><br><p>[
স্মার্টফোনের সর্বশেষ প্রযুক্তির সঙ্গে মানুষকে পরিচয় করিয়ে দিতে প্রতিবছর...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2019/01/07/53a86c2752a1f75288c786d883911c01-5c32fdfe5b064.jpg?jadewits_media_id=1407795"><p>

স্মার্টফোনের সর্বশেষ প্রযুক্তির সঙ্গে মানুষকে পরিচয় করিয়ে দিতে প্রতিবছর আয়োজন করা হয় স্মার্টফোন ও ট্যাব মেলার। এই আয়োজনে তরুণ ব্যবহারকারীদের সামনে নতুন পণ্য তুলে ধরা হয়। সবার জন্য উন্মুক্ত এই আয়োজন বসবে রাজধানীর আগারগাঁওয়ের বঙ্গবন্ধু আন্তর্জাতিক সম্মেলন কেন্দ্রে (বিআইসিসি)। তিন দিনের মেলা শুরু হবে ১০ জানুয়ারি।




একে একে এগারো




প্রথম স্মার্টফোন মেলার আয়োজন করা হয় ২০১৩ সালের জানুয়ারিতে। এরপর প্রতিবছরের শুরুতে এবং মাঝামাঝিতে করা হয় স্মার্টফোন ও ট্যাবের মেলা। প্রতিটি আয়োজনেই বাড়তে থাকে আয়োজনের পরিসর। ২০১৮ সালের জুলাইয়ে দশম মেলা করার পর এই বছরের শুরুতে এবার অনুষ্ঠিত হচ্ছে ১১তম মেলা।




ঢাকা ছাড়াও বন্দরনগরী চট্টগ্রামে একবার হয়েছিল স্মার্টফোন ও ট্যাব মেলা। প্রতিবছর এই আয়োজন করে অনুষ্ঠান ব্যবস্থাপনা প্রতিষ্ঠান এক্সপো মেকার।




আয়োজনের সঙ্গী




এই মেলায় অংশ নিচ্ছে দেশি-বিদেশি স্মার্টফোন নির্মাতা ব্র্যান্ডগুলো। এবারের আয়োজনে পৃষ্ঠপোষক হিসেবে আছে হুয়াওয়ে, টেকনো, স্যামসাং, ভিভো, উই, মটোরোলা ও গোল্ডেন ফিল্ড। মেলায় প্যাভিলিয়নে অংশ নেবে নকিয়া, আইফোন, ইউসিসি, আইটেল, ইনফিনিক্স এবং ইউমিডিজি ব্র্যান্ড। মেলার স্টলে আয়োজন সাজাবে ডিটেল, এডিএ, ম্যাক্সিমাস এবং ই-কমার্স প্রতিষ্ঠান প্রিয়শপ ডটকম।




ছাড় ও উপহার




মেলায় বিশ্বখ্যাত সব ব্র্যান্ডের স্মার্টফোন দেখার সুযোগ হয়। তাই শুধু ঢাকা নয়, ঢাকার বাইরের তরুণেরাও মুখিয়ে থাকেন স্মার্টফোন ও ট্যাব মেলার জন্য। এক ব্র্যান্ডের সঙ্গে অন্য ব্র্যান্ডর স্মার্টফোনের তুলনা করে বাজেটের মধ্যে সবচেয়ে ভালো মানের ফোন নিতে পারেন। প্রতিবার মেলাতেই অংশগ্রহণকারী স্মার্টফোন ব্র্যান্ডগুলো বিভিন্ন ছাড় ও উপহার দেয় ক্রেতাদের। এবারও এসব থাকছে। আর থাকছে কুইজ ও সেলফি তোলার প্রতিযোগিতা।




নতুন প্রযুক্তির অভিজ্ঞতা




স্মার্টফোন ও ট্যাব মেলার আয়োজন মানে শুধু একপেশে স্মার্টফোন ও গ্যাজেটের বিকিকিনি ও প্রদর্শনী নয়। বরং মেলায় থাকে স্মার্টফোন ব্র্যান্ডগুলোর নতুন উদ্ভাবিত সব প্রযুক্তির প্রদর্শন ও অভিজ্ঞতা নেওয়ার সুযোগ। এখন প্রতিটি স্মার্টফোন ও ট্যাব মেলাতেই এমন আয়োজন রাখে অংশগ্রহণকারী ব্র্যান্ডগুলো। ভার্চ্যুয়াল রিয়েলিটি, গেমিংসহ তাই নানান অভিজ্ঞতার স্বাদ নেওয়ার সুযোগ থাকে মেলায়। স্মার্টফোনের পাশাপাশি দর্শনার্থীদের জন্য প্রযুক্তির সব গ্যাজেট ও মোবাইল অ্যাকসেসরিজও প্রদর্শন করে অনেক ব্র্যান্ড। এসব পণ্যের মধ্যে মেলায় পাওয়া যায় রিস্টব্যান্ড, ব্লু-টুথ স্পিকার, সেলফি স্টিক, পাওয়ার ব্যাংক, টাইপ সি ও মাইক্রো চার্জার কেব্​ল, মেমোরি কার্ডসহ আরও অনেক অ্যাকসেসরিজ।




৩২ ঘণ্টার মেলা




মেলা চলবে ১০, ১১ ও ১২ জানুয়ারি। প্রতিদিন সকাল ১০টা থেকে রাত ৮টা পর্যন্ত ৩২ ঘণ্টা মেলায় দর্শকেরা যেতে পারবেন। আয়োজনের বিস্তারিত জানা যাবে ফেসবুক পেজে (fb/STExpo)।


</p><li><a href='https://www.prothomalo.com/technology/article/1573563/%E0%A6%95%E0%A6%BF%E0%A6%89%E0%A6%86%E0%A6%B0-%E0%A6%95%E0%A7%8B%E0%A6%A1-%E0%A6%95%E0%A7%80' target='_blank' >কিউআর কোড কী?</a><br><p>[
বর্তমানে বিভিন্ন পণ্যের মোড়কের ওপর আড়াআড়ি কিংবা বর্গাকার কালো বিন্দুর একটি...
]</p><br>
<img src="https://paloimages.prothom-alo.com/contents/cache/images/400x225x1/uploads/media/2019/01/07/543cd3becee703fa6d53631e9dc3e6f1-5c32fcfaf0e54.jpg?jadewits_media_id=1407791"><p>

বর্তমানে বিভিন্ন পণ্যের মোড়কের ওপর আড়াআড়ি কিংবা বর্গাকার কালো বিন্দুর একটি আবরণ দেখতে পাওয়া যায়। এই কালো বিন্দুর আবরণ নিয়ে অনেক সময় আমাদের মনে কৌতূহল দেখা দিলেও বেশির ভাগই তা এড়িয়ে যাই। কিন্তু কী আছে এই কালো বিন্দুর বাক্সে?এই কালো বাক্সটিই কিউআর কোড বা বারকোড নামে পরিচিত। এর মধ্যে লুকানো থাকে বিভিন্ন পণ্যের এবং কোম্পানির বিভিন্ন তথ্য। খালি চোখে এগুলো দেখা যায় না। বিভিন্ন ডিভাইস বা স্মার্টফোন দিয়ে স্ক্যান করে এই তথ্যগুলো সম্পর্কে জানতে হয়।কিউআর বা কুইক রেসপন্স কোড মূলত এক ধরনের ম্যাট্রিক্স বা টুডি (দ্বিমাত্রিক) কোড। অপটিক্যাল যন্ত্র দ্বারা পাঠযোগ্য লেবেলকেই বারকোড বলে। একটি পণ্য সম্পর্কিত সব তথ্য এতে সংযুক্ত থাকে। জাপানের জনপ্রিয় অটোমোবাইল কোম্পানি টয়োটার অধীনস্থ ডেনসো ওয়েব ১৯৯৪ সালে সর্বপ্রথম কিউআর কোড নকশা করে। মূলত মোড়কজাত করার সময় গাড়িকে ট্র্যাক করার উদ্দেশ্যেই এটি তৈরি করা হয়েছিল, যা পরে পুরো জাপানেই ব্যাপক জনপ্রিয় হয়ে ওঠে।




কী কী কাজে লাগে




ব্যবসার প্রচারণায় এবং বিপণন ও বিক্রয়ের ক্ষেত্রে স্বচ্ছতা ও নিরাপত্তা নিশ্চিত করতে এই কিউআর কোড ব্যবহার করা হয়।




কিউআর কোডের কিছু উল্লেখযোগ্য ব্যবহারক্ষেত্র হলো—




পণ্যের মোড়কজাতকরণে: আপনি যেকোনো পণ্যের চূড়ান্ত প্যাকেজিংয়ের ওপর এই কিউআর কোড ব্যবহার করতে পারেন। এতে একটি পণ্যের ব্যাখ্যা, কার্যকারিতা, ব্যবহার নির্দেশিকা, গ্রাহকসেবার যোগাযোগের নম্বর এবং কোম্পানিসংক্রান্ত সাধারণ তথ্য সংযুক্ত করতে পারেন।




ব্যবসায়িক কার্ড এবং বিজ্ঞাপন উপকরণ




আপনি আপনার ব্যবসায়িক কার্ড এবং বিজ্ঞাপন উপকরণের ওপর এই কিউআর কোড মুদ্রণ করতে পারেন। এর ফলে স্মার্টফোনের মাধ্যমে স্ক্যান করে যে কেউ আপনার ব্যবসার বিস্তারিত বিবরণসহ ওয়েব পেজটিও দেখতে পারবেন।




টিকিটের জন্য




কোনো আয়োজনের টিকিটে কিউআর কোড যুক্ত করলে টিকিট ক্রেতা এতে জিপিএসের মাধ্যমে সহজেই ভেন্যু সম্পর্কে নিশ্চিত হতে পারবে।




কিউআর কোড স্ক্যান করা




যেকোনো স্মার্টফোন দিয়েই বর্তমানে এই কিউআর কোড স্ক্যান করা যায়। তবে আপনাকে সর্বপ্রথম কিউআর অ্যান্ড বারকোড স্ক্যানার অ্যাপ ইনস্টল করে নিতে হবে। যেকোনো অ্যাপ স্টোরেই এই অ্যাপ রয়েছে। অ্যাপটি চালু করলে অনেকটা ক্যামেরাই মতোই দেখাবে। কিউআর কোডের সামনে ফোন ধরলেই এর ভেতর কী কী তথ্য আছে সবই প্রদর্শিত হবে।




কীভাবে একটি কিউআর কোড তৈরি করবেন




কিউআর কোড তৈরি করতে প্রয়োজন একটি কিউআর কোড জেনারেটর। জনপ্রিয় কিছু কিউআর কোড জেনারেটর হলো গোকিউআর, ভিজুয়ালিড, কিউআর কোড জেনারেটর। এবার কিউআর কোডের সঙ্গে আপনার পছন্দের ইউআরএল সংযুক্ত করে দিন। কিউআর কোডে আপনার ফেসবুক, ইউটিউব, ইনস্টাগ্রামসহ যেকোনো ওয়েব ঠিকানা (ইউআরএল) যুক্ত করতে পারবেন। এরপর আপনার ইউআরএল কোড তৈরি হয়ে গেলে দেখে নিন সেটি ঠিকমতো কাজ করছে কি না।




একবার সেটি শেয়ার করে দিলে কোডটি শণাক্ত করতে পারবেন। এবং সেটি কতজন স্ক্যান করল তাও দেখতে পারবেন।


</p></ol>
    </body>
</html>     

